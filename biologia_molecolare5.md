# La trasposizione

La trasposizione è una forma specifica di ricombinazione genica che sposta alcuni elementi genici da un sito all'altro.
Questi elementi genici mobili sono detti elementi trasponibili o trasposoni.

Lo spostamento avviene mediante un evento di ricombinazione tra sequenze di DNA poste alle estremità dell'elemento trasponibile ed una sequenza presente sul DNA della cellula ospite. La trasposizione può avvenire con o senza la duplicazione dell'elemento. 

Talvolta la reazione di ricombinazione passa attraverso un intermedio transitorio a RNA.

Quando gli elementi trasponibili si muovono, mostrano una scarsa selettività nella scelta della sequenza del sito di inserzione. 

Il risultato è che i trasposoni si possono inserire all'interno di geni, spesso distruggendone completamente la funzione. 
Si possono anche inserire in regioni regolatrici di un gene, in questo caso la loro presenza può causare un cambio della modalità di espressione del gene stesso.
Parliamo appunto di scarsa selettività del sito di inserzione.
Possiamo poi distinguere parlando dei trasposoni in "elementi autonomi" e "elementi non autonomi". I primi codificano proteine per la loro mobilità (vale a dire che possiedono tutto ciò che serve per spostarsi), mentre i secondi sono in grado di muoversi solo se nella cellula è presente un elemento autonomo. Questi infatti contengono solo le sequenze cis (estremità ripetute e invertite) necessarie per la trasposizione e non i geni codificanti le proteine per la loro motilità. In assenza dell'elemento autonomo rimangono bloccati. 

IMMAGINE

Nell'uomo sono importante causa di malattie e di mutazioni genetiche (emofilia B e coriodermia sono alcuni esempi). Per lo stesso motivo sono usati in biologia sperimentale come agenti mutageni e vettori per il trasporto di DNA.

Barbara McClintock negli anni cinquanta, con esperimenti sulle pannocchie di granoturco scopre l'esistenza dei trasposoni. Per questa scoperta vinse il premio Nobel per la medicina nel 1983.

La ricercatrice inizialmente noto la capacità degli elementi trasponibili di rompere i cromosomi e trovò che alcuni ceppi subivano con particolare frequenza tali rotture cromosomiche. Chiamò gli elementi genetici responsabili di queste rotture Ds (dissociator). Usa un ceppo di mais con chicchi non pigmentati per la presenza dell'elemento Ds. Mediante l'inserimento di Ac (activator) in questo ceppo, si ottiene la destabilizzazione del fenotipo. Compaiono infatti zone pigmentate. 

Ciò dimostra che nelle cellule non pigmentate Ds è un elemento mobile che sopprime l'espressione di un gene della pigmentazione che era adiacente a Ds stesso. Con l'inserimento di Ac il gene invece può essere trasferito e la pigmentazione non è più repressa. 

Si scoprì poi che il gene Ds è un trasposone NON AUTONOMO mentre Ac è AUTONOMO. 

Tutti gli esseri viventi contengono elementi trasponibili nel loro genoma. Ma tendenzialmente all'aumentare della complessità di un organismo, decresce la densità genica ed aumentano le sequenze ripetute. Per esempio in Saccharomyces Cerevisiae il genoma occupato da elemneti trasponibili è il 3%, mentre in Arabidopsis thaliana è il 14%, in Drosophila melanogaster il 15%, in Homo sapiens l 44% e in Zea mais il 60%.

I trasposoni si dividono anche in trasposoni semplici e complessi. 

I trasposoni semplici contengono solo sequenze necessarie per la loro trasposizione e i geni codificanti le proteine che regolano il processo, mentre quelli complessi contengono uno o più geni che possono conferire vantaggi alla cellula ospite (come per esempio la resistenza agli antibiotici).

Ci sono tre classi principali di elementi trasponibili che esistono sia in forma autonoma che non autonoma:
1. **trasposoni a DNA**;
2. **retrotrasposoni simili a virus (retrotrasposoni LTR)** – i retrovirus fanno parte di questa categoria;
3. **retrotrasposoni poli-A** (sono anche chiamati retrotrasposoni non virali).

I trasposoni a DNA rimangono a DNA per tutto il ciclo ricombinativo, mentre gli altri formano un intermedio a RNA. Questi elementi si muovono usando dei meccanismi di taglio e riunione di filamenti di DNA in maniera analoga agli elementi che si muovono per ricombinazione conservativa sito-specifica. 

IMMAGINE

## Trasposoni a DNA

Riportano sia delle sequenze di DNA che servono come siti per la ricombinazione, sia geni che codificano proteine che partecipano alla ricombinazione, sia geni che codificano proteine che partecipano alla ricombinazione. Sono formati da:

+ **siti per la ricombinazione** si trovano all'estremità dell'elemento e sono organizzati come sequenze ripetute ed invertite che variano in lunghezza da circa 25 ad alcune centinaia di coppie di basi. Questi tratti portano le sequenze di riconoscimento della **trasposasi**;
+ **gene trasposasi** per la motilità (nei trasposoni autonomi);
+ **geni aggiuntivi** che codificano proteine che regolano la trasposizione o che conferiscono alla cellula funzioni utili. Molti trasposoni batterici a DNA portano dei geni che codificano delle proteine che inducono resistenza a uno o più antibiotici;
+ a monte e a valle dei trasposoni vi è una **sequenza duplicata** che non fa parte del trasposone. 

IMMAGINE

## Retrotrasposoni simili a virus

Contengono:

+ **sequenze ripetute e invertite** come siti per il legame e l'azione della ricombinasi inserite in sequenze ripetute più lunghe dette LTR. Queste sequenze si ritrovano all'estremità dell'elemento con un'organizzazione del tipo "ripetizione diretta" e per questo vengono dette lunghe sequenze terminali ripetute;
+ **geni codificanti per l'integrasi**;
+ **geni codificanti per la trascrittasi inversa** DNA polimerasi capace di usare uno stampo ad RNA per sintetizzare DNA. Fondamentali poiché per l'integrazione di questi trasposoni è indispensabile un intermedio ad RNA;
+ a monte e a valle dei trasposoni vi è una **sequenza duplicata** che non fa parte del trasposone.

La differenza tra i trasposoni simili a virus ed i retrovirus è che il restrovirus fugge dalla cellula e può infettarne un'altra. Il trasposone può solo spostarsi in nuove posizioni all'interno della stessa cellula senza mai lasciarla.

IMMAGINE

## Retrotrasposoni poli-A

Questi:

+ **non** hanno **sequenze ripetute ed invertite**;
+ le due estremità dell'elemento sono caratterizzate da sequenze diverse: un'estremità è detta **5'UTR** mentre l'altra ha una zona chiamata **3'UTR** seguita da una serie di coppie di basi del tipo A-T ossia la **sequenza poli-A**. Questi elementi sono anche fiancheggiati da corte duplicazioni del sito bersaglio;
+ due geni **ORF1** e **ORF2**. ORF1 codifica una proteina che lega L'RNA, ORF2 un fattore caratterizzato da una attività sia di trascrittasi inversa sia endonucleasica. Questa proteina, anche se diversa dalle trasposasi e dalle integrasi codificate dagli altri tipi di elementi trasponibili ha un ruolo fondamentale nel processo di ricombinazione; 
+ a monte e a valle dei trasposoni vi è una **sequenza duplicata** che non fa parte del trasposone.


IMMAGINE

## Trasposasi ed integrasi 

Le DNA trasposasi e le integrasi retrovirali fanno parte della stessa superfamiglia proteica. La conservazione del meccanismo di ricombinazione si riflette nella struttura delle proteine trasposasi e integrasi. 

Esse hanno un dominio catalitico caratterizzato da una comune conformazione tridimensionale.

Il dominio catalitico contiene tre amminoacidi conservati nell'evoluzione: due aspartati (D) e un glutammato (E). per questo motivo si parla delle ricombinasi di questa classe come delle trasposasi/integrasi del motivo DDE.

Questi amminoacidi fanno parte del sito catalitico e coordinano gli ioni metallici bivalenti (come Mg$^2$$^+$ e Mn$^2$$^+$) necessari alla loro attività.

Una caratteristica inusuale di queste proteine è quella di usare lo stesso sito attivo per catalizzare sia il taglio del DNA che il trasferimento del filamento, invece di usare due siti attivi ciascuno specializzato per una reazione chimica. 

A differenza della struttura altamente conservata dei domini catalitici, le restanti regioni delle proteine appartenenti a questa famiglia non sono conservate. 

Queste regioni codificano dei domini di legame al DNA sito-specifici e delle regioni coinvolte in interazioni proteina-proteina necessarie per formare il complesso nucleoproteico specifico per ciascun singolo elemento. 

Questi domini unici fanno sì che le trasposasi e le integrasi catalizzino la ricombinazione esattamente sull'elemento che le codifica o su un elemento strutturalmente molto simile. 

Il sequenziamento dei genomi ha permesso di identificare: 

+ 12 superfamiglie di trasposoni a DNA di cui 7 strettamente correlate ai trasposoni trovati nei batteri.
Questo ci fa comprendere come questi elementi siano comparsi prima della separazione tra eucarioti e batteri. 
In ogni caso la composizione e la percentuale relativa dei diversi elementi trasponibili presenti nel genoma variano enormemente da specie a specie;
+ nell'uomo gli elementi trasponibili costituiscono il 44% del genoma (che è di circa 3000 Mpb). Tra il totale degli elementi trasponibili abbiamo un 75,1 % di retrotrasposoni poli-A, un 18,6% di retrotrasposoni LTR e un 6,3% di trasposoni a DNA;
+ in Saccharomyces cerevisiae vi sono solo retrotrasposoni LTR per un totale del 3% del genoma;
+ Ecc ecc

## Retrotrasposoni poli-A

Tra i retrotrasposoni poli-A possiamo distinguere due classi differenti: i **LINE** e i **SINE**.

I **LINE** sono **lunghi elementi nucleari interspersi**.

La più comune nel genoma dell'uomo è L1 (lunga 6000bp circa) presente in circa 500'000 copie e rappresenta il 17% circa del genoma umano. È un elemento autonomo.

In particolare gli elementi LINEs o trasposoni non-LTR hanno una lunghezza di circa 6-7 kb. 

Contengono un promotore per l'RNA polimerasi II, una o due ORF e un segnale di polladenilazione all'estremità 3'.

+ **ORF1** codifica per una proteina a funzione ignota (lega l'RNA?)
+ **ORF2** codifica per un enzima che possiede sia un'attività di trascrittasi inversa (RT) simile a quella dei retrovirus e dei retrotrasposoni virali, che un'attività di DNA endonucleasi (EN)

Vi sono tre famiglie principali di elementi LINEs:

+ **L1**, in cui sono incluse 60-100 copie tuttora attive e moltissime copie inattive troncate all'estremità 5';
+ **L2-L3**, inattive.

Le copie attive inserendosi in punti critici del genoma possono inattivare dei geni con conseguente insorgenza di patologie.

Le LINEs  si inseriscono preferibilmente nelle regioni eucromatiche ricche in A+T.

IMMAGINE

I **SINE** sono **corti elementi nucleari interspersi**.

Hanno lunghezza minore di 500bp. Il trasposone Alu (lungo circa 300bp) è presente il 106 copie e rappresenta circa il 10% del genoma umano. È un elemento non autonomo.

Gli elementi SINEs sono elementi non automi, hanno una lunghezza compresa tra 0,1 e 0,4 kb.

Hanno un promotore all'interno per l'RNA polimerasi III (derivano da trascritti dell'RNA polimerasi III infatti) e una regione ricca in A all'estremità 3' ma non contengono un segnale di poliadenilazione.

Gli elementi SINEs non contengono alcuna ORF codificante per una trascrittasi inversa sintetizzata da altri retroelementi (trasposizione LINEs-dipendente).

Gli elementi SINEs sono distribuiti ad alta densità nelle regioni richhe in CG del genoma (isocore H) perché hannp un più elevato contenuto G+C (circa 57%) rispetto gli elementi LINE's (40%).

Nel genoma dei primati sono presenti tre differenti famiglie di elementi SINEs: l'**elemento Alu**, ancora attivo; e gli elementi inattivi **MIR** e **Ther2/MIR3**.

L'elemento Alu, il più comune nei primati, è lungo 0,3kb, è presente in circa 1.200.000 copie nel genoma umano e rappresenta quindi oltre il 10% di tutto il genoma.
Presenta una regione ricca in A/T all'estremità 3', coinvolta nel meccanismo di retrotrasposizione.

Le sequenze Alu sono localizzate a monte o a valle dei geni, negli introni, nelle regioni 5' e 3' non tradotte dell'mRNA. Non è noto il loro ruolo funzionale, nonostante siano molto diffuse nel genoma di tutti i primati. 

IMMAGINE

## Meccanismi di trasposizione
Esistono vari meccanismi di trasposizione:

1. **Taglia-e-cuci**.
I trasposoni a DNA, i retrotrasposoni simili a virus e i retrovirus usano un meccanismo simile di ricombinazione per inserire il proprio DNA nel nuovo sito. 
Questo modo di ricombinare prevede l'escissione del trasposone dalla sua posizione iniziale nel DNA ospite, seguita dall'integrazione del trasposone escisso in un nuovo sito di DNA. Per questo motivo si parla di trasposizione taglia e incolla.

	+ La trasposasi si lega alle estremità ripetute ed invertite del trasposone. 
	+ L'enzima una volta che ha riconosciuto queste sequenze avvicina le due estremità del trasposone dando luogo ad un complesso nucleoproteico stabile detto **complesso sinaptico** o trasposoma. Questo complesso contiene un multimero di trasposasi generalmente composto da due o quattro subunità e le due estremità del DNA. Il suo compito è quello di assicurare che le azioni di taglio e riunione del DNA necessarie allo spostamento del trasposone avvengano comtemporaneamente alle due estremità del DNA. Inoltre durante la ricombinazione protegge le estremità del DNA dagli enzimi cellulari.
	+ Escissione del trasposone dalla sua originaria posizione nel genoma. Le subunità della trasposasi all'interno del trasposoma iniziano con il tagliare un filamento ad ogni estremità del trasposone, esattamente alla giunzione tra il trasposone e la sequenza dell'ospite il cui esso è inserito (regione detta DNA fiancheggiante dell'ospite). L'enzima taglia il DNA in modo che la sequenza del trasposone termini, ad ogni estremità dell'elemento con dei gruppi 3'-OH liberi. Per terminare la reazione di escissione, anche il secondo filamento ad ogni estremità dell'elemento a DNA deve essere tagliato. I diversi trasposoni usano diversi meccanismi per tagliare questi "secondi filamenti" di DNA.
	+ Le estremità 3'OH del trasposone a DNA attaccano i legami fosfodiesterici della doppia elica, nel sito di nuova inserzione. Questo segmento di DNA attaccato è chiamato **DNA bersaglio**. Il DNA bersaglio può essere costituito da qualsiasi sequenza. L'attacco consiste nel legame covalente tra il trasposone ed il DNA nel sito bersaglio. Si ha un taglio sfalsato del DNA bersaglio. Nel DNA bersaglio viene anche prodotta un'interruzione (nick).
	+ La reazione di saldatura avviene mediante un passaggio di transesterificazione noto come trasferimento del filamento a DNA.
	+ Si ha sintesi del DNA di riparazione per riempire le rotture
	+ Saldatura delle incisioni con duplicazione del nuovo sito bersaglio


IMMAGINE

I siti di taglio sul DNA bersaglio sono sfalsati di pochi nucleotidi (spesso 2, 5, 9) e dunque si ha la formazione a fianco del trasposone trasferito di corte interruzioni di DNA a singolo filamento che vengono poi riempite da una DNA polimerasi di riparazione. Si parla infatti di duplicazione dei siti bersaglio. Il DNA bersaglio è tagliato in modo da generare gruppi 3'-OH liberi che vengono usati come ancore per la DNA polimerasi nella sintesi di riparazione. 

IMMAGINE

Una DNA ligasi salda poi i filamenti.

Come è stato descritto, l'enzima trasposasi taglia l'estremità 3' dell'elemento a DNA e promuove il trasferimento del filamento per catalizzare la trasposizione del tipo taglia e cuci.

Tuttavia i trasposoni che si muovono in questa maniera, hanno anche bisogno di tagliare l'altro filamento del trasposone, quello che termina con l'estremità 5' e che vengono chiamati **filamenti non trasferiti**.
I diversi trasposoni possono usare meccanismi diversi per catalizzare la reazione del taglio del secondo filamento.

Riconosciamo 3 meccanismi:

+ **Meccanismo a – caso di Tn7**
Una proteina diversa dalla trasposasi, nello specifico una endonucleasi, taglia l'estremità 5'. In particolare una specifica proteina codificata dal trasposone Tn7, detta TnsA, si assembla con la trasposasi codificata da Tn7, ossia la proteina TnsB, escindendo il trasposone dal suo sito originario. La TnsA lavora sul filamento con estremità 5' mentre a TnsB sul filamento con estremità 3';

+ **Meccanismo b – caso di Tn5 e Tn10**
La stessa trasposasi promuove il taglio del filamento che termina in 5' con un meccanismo di transesterificazione del DNA simile al trasferimento del filamento. I trasposoni Tn5 e Tn10 tagliano il filamento non trasferito formando una struttura nota come "forcina". Nella formazione della forcina la trasposasi usa l'estremità 3'-OH del trasposone a DNA precedentemente tagliata per attaccare un legame fosfodiesterico direttamente attraverso la doppia elica sull'altro filamento. Questa reazione taglia il filamento di DNA e attaccato e unisce covalentemente l'estremità 3' del trasposone ad un lato della rottura. Ne deriva che i due filamenti di DNA sono uniti covalentemente da un'estremità che forma un'ansa che ricorda la forma di una forcina. 
La forcina di DNA viene quindi tagliata ovvero aperta dalla trasposasi producendo una normale rottura a doppio filamento nel DNA. La reazione di apertura avviene su entrambe le estremità del trasposone;

+ **Meccanismo c – caso di Hermes**
Anche questo meccanismo si avvale della struttura a "forcina" ma l'ordine delle reazioni di taglio del filamento e di transesterificazione è diverso e quindi le forcine si formano sul DNA della cellula ospite e non sull'estremità dell'elemento trasponibile. Prima viene tagliato il filamento non trasferito e poi (estremità 5') e poi l'estremità 3'.

2. **Replicativa**
Secondo questo meccanismo l'elemento di DNA trasponibile viene replicato ogni ciclo di trasposizione.
	+ Il primo passaggio nella trasposizione consiste nell'assemblaggio della trasposasi su entrambe le estremità del trasposone a costituire un trasposoma.
	+ Successivamente si tagliano le estremità del trasposone in una reazione catalizzata dalla trasposasi all'interno del trasposoma. L'enzima introduce un'incisione nel DNA su entrambe le giunzioni (tra le sequenze del trasposone e quelle fiancheggianti del DNA dell'ospite). Questo taglio libera le due estremità 3'-OH sulla sequenza del trasposone. In questo passaggio non si ha la completa escissione del trasposone dal genoma dell'ospite come invece avviene durante il meccanismo taglia e cuci.
	+ Le estremità 3'OH del trasposone sono unite al sito bersaglio dalla reazione di trasferimento del filamento con un meccanismo identico a quello che abbiamo precedentemente visto. In questo caso però l'intermedio che si viene a formare con il trasferimento del filamento è una molecola di DNA con una doppia ramificazione. Le estremità 3' del trasposone sono unite covalentemente al nuovo sito bersaglio, mentre le estremità 5' del trasposone restano unite al vecchio filamento di DNA fiancheggiante.Le due braccia di DNA sull'intermedio hanno la struttura di una forca replicativa. Dopo il trasferimento del filamento, le proteine replicative della cellula ospite possono assemblarsi su queste forche. 
	+ Solo una delle due forche viene replicata e l'estremità 3'-OH viene utilizzata come innesco per la sintesi di DNA. La replicazione procede lungo la sequenza del trasposone e termina sulla seconda forca. Si generano così due copie del trasposone, ciascuna delle quali è fiancheggiata da una breve ripetizione diretta del sito bersaglio. 

IMMAGINE

La trasposizione replicativa spesso provoca delle inversioni e delezioni sul cromosoma che possono essere dannose per la cellula ospite. Forse per questo motivo questo è un meccanismo di inserzione che in quanto svantaggioso non è molto comune.

3. **Con un intermedio ad RNA**
I retrotrasposoni simili ai virus e i retrovirus si inseriscono in nuovi siti nel genoma della cellula ospite utilizzando gli stessi passaggi di taglio del DNA e trasferimento del filamento che è stato descritto per i trasposoni a DNA. A differenza di questi ultimi però la ricombinazione per questi retroelementi passa attraverso un intermedio a RNA. 
	+ Si ha per prima cosa la trascrizione della sequenza di DNA di un retrotrasposone (o di un retrovirus) in RNA da parte di una RNA polimerasi cellulare. La trascrizione inizia su una LTR e prosegue sull'elemento per portare alla formazione di una copia a RNA quasi completa dell'elemento a DNA.
	+ L'RNA viene retrotrascritto a DNA a doppio filamento ossia cDNA (DNA copiato), libera di ogni sequenza fiancheggiante l'ospite.
	+ Il cDNA viene riconosciuto da un'integrasi che si assembla all'estremità del cDNA, elimina alcuni nucleotidi all'estremità 3' e catalizza l'inserimento dell'estremità 3' tagliate nel sito bersaglio del genoma della cellula ospite (come nel meccanismo taglia e cuci e in quello replicativo). Il sio bersaglio può avere praticamente qualsiasi sequenza.
	+ le proteine della riparazione della cellula ospite riempono l'interruzione che si è venuta a formare sul sito bersaglio.
L'innesco della sintesi del DNA a partire da RNA varia da una classe all'altra dei retrotrasposoni LTR. Spesso è un tRNA cellulare con estremità 3' complementare che si ibrida con l'estremità del trasposone o un altro RNA.

Dal momento che la trascrizione dell'intermedio a RNA inizia all'interno di una delle due LTR, questo RNA non porterà l'intera sequenza dell'LTR, infatti è privo della sequenza che va dal sito di inizio della trascrizione all'estremità dell'LTR. 
Per riformare l'intera sequenza dell'elemento durante la retrotrascrizione è richiesto un meccanismo speciale. 
Questo si basa su due eventi di innesco interni e due scambi del filamento. 

Questi eventi di scambio portano alla duplicazione delle sequenze alle estremità del cDNA. A questo punto il cDNA ha delle sequenze LTR complete che sostituiscono le regioni perse durante la trascrizione. 
Sono essenziali affinché l'integrasi riconosca e quindi ricombini il DNA. 

IMMAGINE

### Meccanismo di formazione del cDNA – Attività della trascrittasi inversa

Ogni LTR è formata da tre elementi di sequenza detti: 
+ U3, estremità 3';
+ R, ripetizione;
+ U5, estremità 5'.

La trascrizione della copia integrata del genoma retrovirale produce l'RNA virale con una sequenza R ad ogni estremità.

Durante il processo di retrotrascrizione è necessario dunque provvedere alla sintesi anche delle regioni U3 e U5.

IMMAGINE

Nei retrotrasposoni non LTR:

+ una RNA polimerasi trascrive l'elemento a DNA integrato;
+ l'RNA viene trasportato nel citoplasma e tradotto per produrre ORF 1 e ORF2 (con attività endonucleasica e di trascrittasi inversa) che rimangono associate al trascritto che e ha codificate. In questo modo l'elemento promuove la propria trasposizione e non fornisce alcuna proteina a elementi che con esso competono;
+ il complesso ribonucleoproteico rientra ora nel nucleo dove si associa con il DNA cellulare;
+ l'endonucleasi inizia la reazione di integrazione introducendo un taglio nel DNA cromosomico. Le sequenze ricche di T costituiscono dei siti di taglio preferenziali. La presenza di queste T sul sito di taglio permette al DNA di appaiarsi con la coda di poli-A dell'elemento a RNA. L'estremità 3'-OH che si viene a formare serve ora come innesco per la retrotrascrizione dell'elemento ad RNA;
+ i passaggi finali, anche se non ancora ben compresi, includono la sintesi del secondo filamento di cDNA, la riparazione del sito di inserzione e la ligazione.

## Regolazione della trasposizione

La trasposizione è regolata in modo da cercare di stabilire una coesistenza pacifica con la cellula ospite. 

Questa coesistenza è fondamentale per la sopravvivenza dell'elemento in quanto i trasposoni non possono esistere senza un organismo ospite.

Dall'altro lato i trasposoni possono causare gravi danni alla cellula come per esempio mutazioni per inserzione, modificazioni dell'espressione genica e l'induzione nel DNA di riarrangiamenti su larga scala. 

Due tipi di regolazione della trasposizione sembrano essere ricorrenti:

1. **Controllo del numero di copie**, in questo modo limitano il loro impatto deleterio sul genoma della cellula ospite;
2. **Controllo della scelta del sito bersaglio**
	+ alcuni elementi si inseriscono preferenzialmente in regioni del cromosoma che tendono a non essere pericolose per la cellula ospite. Queste regioni sono dette **rifugi di sicurezza** per i trasposoni;
	+ Alcuni trasposoni evitano specificamente di trasporsi nel proprio DNA. Questo fenomeno è detto **immunità dalla trasposizione del sito bersaglio**.

### Controllo del numero di copie – Caso del trasposone batterico Tn10 

IMMAGINE

Tn10 è un elemento compatto di 9 kb che contiene al suo interno il gene per la propria trasposasi e i geni che conferiscono la resistenza all'antibiotico tetraciclina.

Questo trasposone utilizza il meccanismo di tipo taglia e cuci usando la strategia della forcina a DNA per tagliare i filamenti non trasferiti. 

È un trasposone composito organizzato in tre moduli funzionali. 
I due elementi più esterni sono **IS10L** (left) e **IS10R** (right) che fungono da mini trasposoni. **IS** sta per *"inserzione di sequenza"*. 
IS10R è autonomo mentre IS10L non lo è.
Entrambi gli elementi tuttavia si trovano nei genomi anche non associati a Tn10.

Tn10 limita il proprio numero di copie all'interno della cellula con delle strategie che riducono la frequenza di trasposizione. 

Un meccanismo consiste nell'utilizzare un RNA antisenso per controllare l'espressione dle gene della trasposasi. 

Vicino all'estremità IS10R si trovano due promotori che dirigono la sintesi dell'RNA da parte della RNA polimerasi della cellula ospite.

Il promotore che dirige la sintesi dell'RNA verso l'interno, detto PIN, è responsabile dell'espressione del gene della trasposasi. 

Il promotore che dirige la trascrizione verso l'esterno, P$_O$$_U$$_T$, serve a regolare l'espressione della trasposasi mediante un RNA antisenso. 

P$_O$$_U$$_T$ si trova 36 basi a sinistra di P$_I$$_N$ e dunque le gli RNA sintetizzati dai promotori si sovrappongono per 36 basi formando legami a idrogeno tra queste regioni di sovrapposizione complementari.
 
Il trascritto P$_O$$_U$$_T$ ha un'emivita maggiore di P$_I$_N$.

L'appaiamento impedisce ai ribosomi di legarsi al trascritto che deriva dal promotore PIN impedendo quindi la sintesi di trasposasi.

Le cellule con un numero di copie più alto di Tn10 trascriveranno una maggiore quantità di RNA antisenso che quindi limiterà l'espressione del gene della trasposasi riducendo in questo modo il numero di copie dell'elemento. Qui l'appaiamento RNA-RNA p frequente.

Se nella cellula c'è una sola copia di Tn10 il livello di RNA antisenso sarà basso, la sintesi della proteina che permette la trasposizione sarà alta e quindi la trasposizione avverrà con un'elevata frequenza. L'appaiamento RNA-RNA è raro. 

IMMAGINE

## Immunità della trasposizione del sito bersaglio – Caso del fago Mu

Il fago Mu è un batteriofago lisogenico ed un grosso trasposone a DNA.

Questo fago durante l'inserzione usa la trasposizione per inserire il proprio DNA nel genoma della cellula ospite e in questo è molto simile ai retrovirus.

Il nome Mu è l'abbreviazione di Mutator e deriva dalla capacità di questo fago di trasporsi in modo promiscuo.

Il genoma di Mu è di circa 40 kb e contiene più di 35 geni dei quali solo due codificano per proteine coinvolte nella trasposizione. Questi sono i geni A e B che codificano per le proteine MuA e MuB. 
**MuA** è una trasposasi membro della superfamiglia delle proteine DDE
**MuB** è un'ATPasi che stimola l'attività di MuA e controlla la scelta del sito di DNA bersaglio.
L'interazione tra MuA e MuB stimola MuB a idrolizzare ATP e a staccarsi dal DNA. 

Siccome Mu ha scarsa selettività di sequenza per il proprio sito bersaglio, risolve il problem,a grazie ad un processo di immunità della trasposizione del sito bersaglio.

Le sequenze che circondano la copia dell'elemento Mu e anche il DNA dell'elemento stesso diventano bersagli molto improbabili per un nuovo evento di trasposizione. 

Nel caso di Mu le sequenze distanti circa 15 kb da una precedente inserzione sono immuni a nuove inserzioni. 
L'immunità del bersaglio protegge un elemento dalla trasposizione in se stesso o dalla possibilità di avere un'altra copia di un elemento dello stesso tipo inserita nel proprio genoma.

Questo tipo di regolazione della scelta del sito bersaglio è una forza propulsiva per gli elementi nella ricerca di nuove posizioni lontane da quelle in cui erano inizialmente inseriti, una cartteristica che potrebbe essere vantaggiosa alla loro propagazione e sopravvivenza. 

IMMAGINE

Quattro subunità della trasposasi MuA si assemblano alle estremità del DNA di Mu. MuB lega l'ATP e poi lega qualunque sequenza di DNA.

Un'interazione proteina-proteina tra MuA e MuB porta il complesso di MuA legato al DNA del trasposoma su un nuovo sito del bersaglio.
MuB non è più mostrata nel disegno finale perché, dopo il trasferimento del filamento, non è più necessaria e probabilmente lascia il complesso.

IMMAGINE

Le interazioni tra MuA e MuB impediscono a MuB di legarsi al DNA in prossimità de legame di MuA.

MuA inibisce il legame di MuB ai siti di DNA posti nelle immediate vicinanze. Questa inibizione richiede l'idrolisi di ATP.

MuB aiuta MuA a trovare un sito bersaglio per la trasposizione:

+ **regione naturale**
Quando Mu si prepara a trasporsi, MuB legata all'ATP si legherà al DNA avvalendosi della sua attività di legame non specifico alla doppia elica. 
Contemporaneamente la trasposasi MuA porterà alla formazione di un trasposoma sul DNA Mu. 
La proteina MuA presente nel trasposoma può ora instaurare delle interazioni proteina – proteina con il complesso MuB-DNA sulla regione naturale.
Il risultato di questa interazione è che MuB fornisce a MuA la regione di DNA da usare come sito bersaglio.
+ **regione immune**
Sia MuA che MuB si legano al DNA nella regione immune. 
MuA interagisce in modo specifico con i siti di legame del genoma Mu già presenti. 
Anche MutB-ATP si lega grazie alla propria affinità per qualunque sequenza di DNA.
Quando sia MuA che MuB saranno legate a questa regione, interagiranno.

Ne consegue che MuA stimola MuB a idrolizzare ATP e MuB si dissocia da questa sequenza. Pertanto MuB non si accumula su questa regione di DNA immune. 

In questo modo le proteine per la trasposizione Mu usano l'energia accumulata nell'ATP per proteggere il genoma Mu dalla possibilità di divenire bersaglio della trasposizione. 
È sufficiente la presenza di un singolo sito di legame per MuA in una molecola di DNA per conferire l'immunità per la trasposizione del sito bersaglio. 

## Rifugi di sicurezza – caso dell'elemento Ty del lievito

Gli elementi Ty (transposons in yeast – trasposoni nel lievito) sono dei trasposoni simili a virus.

Ci sono molti tipi di elementi Ty e ciascuna classe di questi elementi Ty induce la propria mobilità ma non è capace di rendere mobili gli elementi appartenenti ad una classe diversa.

Gli elementi Ty si integrano preferenzialmente in specifiche regioni del cromosoma. 
Per esempio gli elementi Ty1 e Ty3 si traspongono quasi sempre in un DNA che abbia a monte (rispettivamente a circa 200 bp e a circa 2 bp) un sito di inizio per la trascrizione della RNA polimerasi III che trascrive specificamente i geni del tRNA (la maggior parte delle inserzioni Ty1 avviene in prossimità di questi geni). 

Al contrario Ty5 preferisce integrarsi in regioni del genoma che sono silenti dal punto di vista trascrizionale come ad esempio i telomeri.
Il meccanismo con cui avviene la selezione della regione contenente il sito bersaglio richiede la formazione di specifici complessi proteina-proteina tra l'integrasi dell'elemento e specifiche proteine dell'ospite legate a questi siti cromosomici.

Per esempio l'integrasi di Ty5 forma un complesso specifico con la proteina necessaria per il silenziamento del DNA Sir4.

È stato ipotizzato che la specificità del bersaglio permetta ai trasposoni di conservarsi nell'organismo ospite, in quanto concentrano la propria inserzione in regioni lontane da siti non direttamente coinvolti nella sintesi di proteine. 
















































