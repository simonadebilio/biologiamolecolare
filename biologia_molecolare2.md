## Tecniche di biologia molecolare
### Enzimi di restrizione

Enzimi che apportano tagli sui filamenti di DNA vengono chiamati **nucleasi**, e si distinguono in:

+ **endonucleasi**, se tagliano i legami fosfodiesterici interni in una molecola di DNA circolare o lineare;
+ **esonucleasi**, se si legano a una delle due estremità libere e iniziano a tagliare in maniera processiva verso l'altra estremità.

Gli enzimi di restrizione **(ER)** sono delle endonucleasi che provocano delle rotture interne a doppio filamento sul DNA in corrispondenza di particolari sequenze nucleotidiche.

Le endonucleasi di restrizione si legano ad una sequenza specifica di DNA, detta *"sito di riconoscimento"*, e tagliano entrambi i filamenti dell'elica.

Gli ER vengono distinti in ER del I, del II e del III tipo.
Gli **ER del I e del III tipo** portano l'attività di restrizione e metilazione nella stessa molecola.
Filamenti di DNA *non metilati* possono essere attaccati da questi enzimi, mentre filamenti metilati ne impediscono l'azione.
Questi enzimi riconoscono una specifica sequenza di nucleotidi, ma tagliano il DNA in posizioni non specifiche a una certa distanza dalla sequenza riconosciuta. Poichè il sito di taglio non corrisponde a una specifica coppia di basi, gli enzimi di restrizione del I tipo non sono quasi mai utilizzati nelle tecnologie del DNA ricombinante.

Gli **ER del II tipo** riconoscono anch'essi specifiche sequenze di nucleotidi, ma tagliano il DNA all'interno di quelle specifiche sequenze, chiamate **siti di taglio**.

La sequenza di riconoscimento per la maggioranza degli ER del II tipo è lunga 4-6 nucleotidi, ma esistono ER chiamati **rare cutter** che riconoscono sequenze più lunghe.
La frequenza di taglio di un ER è legata alla lunghezza della sequenza riconosciuta da quello specifico enzima. 
Una sequenza si 4 basi significa una probabilità di taglio di (1/4)$^4$, cioè 1 volta ogni 256 nucleotidi.

ER isolati da batteri differenti ma che riconoscono e tagliano la stessa sequenza nucleotidica sono chiamati **isoschizomeri**.

La maggior parte degli ER riconoscono sequenze sulla doppia elica del DNA definite **palindromiche**, ovvero possiedono la stessa sequenza sui due filamenti letti in direzione 5' $\rightarrow$ 3' (es. la sequenza 5'GAATTC3' riconosciuta dall'ER noto come EcoRI).

L'utilizzo degli enzimi di restrizione é molto semplice; la maggior parte di essi funziona in semplici tamponi tra pH 7 e 8, generalmente a 37°C. Le condizioni di utilizzo sono comunque sempre specificate dai fornitori.
Per definizione *un'unità di un enzima di restrizione è la quantità di enzima richiesta per digerire completamente 1 $\mu$g di DNA substrato in un'ora*.
Tutti gli enzimi, in condizioni non ottimali, danno l'**"effetto star"**, che consiste nella capacità dell'enzima di "confondersi" riconoscendo e tagliando sequenze simili, ma non identiche a quella target.
Per evitare l'effetto target é opportuno attenersi alle condizioni specificate dai fornitori, con particolare riferimento al glicerolo e alla quantità di enzima, che non devono essere mai in eccesso.

#### Nomenclatura

Per assegnare in modo chiaro ed univoco un codice ad un enzima si è deciso che:

+ le prime **3 lettere** sono prese dal nome del batterio di origine. La prima lettera dal genere e le altre due dalla specie (es. Eco **E**scherichia **co**li);
+ tipi differenti dello stesso organismo sono indicati da una **quarta lettera** minuscola (es. Hin**d** Haemophilus influenzae sierotipo Rd, Hin**f** Haemophilus influenzae sierotipo Rf);
+ segue una lettere maiuscola o numero che identificano un ceppo particolare di batterio (Eco**R** Escherichia coli ceppo RY13);
+ un **numero romano** indica l'ordine di scoperta qualora dallo stesso batterio vengano isolati enzimi diversi.

**Esempio**

**EcoRI**:

+ **E** = genere Escherichia;
+ **co** = speie coli;
+ **R** = ceppo RY13;
+ **I** = prima endonucleasi isolata.

Sequenza riconosciuta: G/AATTC - CTTAA/G

**BamHI**:

+ **B** = genere Bacillus;
+ **am** = specie amyloliquefaciens G/GATCC;
+ **H** = ceppo H;
+ **I** = prima endonucleasi isolata.

Sequenza riconosciuta: G/GATCC - CCTAG/G 


Come fa un organismo che produce una endonucleasi a proteggersi dall'azione dell'enzima prodotto?
Tramite un sistema di **protezione per modificazione**.

Dopo aver effettuato il taglio, l'ultimo nucleotide (quello rimasto "scoperto") viene metilato. La metilazione non altera la normale struttura del DNA, ma inibisce il taglio.

Il taglio tramite enzimi di restrizine può generare diversi tipi di estremità.

Esistono ER in graod di tagliare entrambi i filamenti della doppia elica nello stesso punto, generando delle **estremità piatte (blunt end)**; altri ER, invece, operano un taglio obliquo lasciando delle **estremità sporgenti**.
In questo caso le estremità possono sporgere al 5' o al 3' e vengono chiamate **sticky end**.
Frammenti di DNA generati da tagli con ER possono essere legati tra di loro o inseriti in un vettore di clonaggio in provetta utilizzando l'enzima DNA ligasi.

### L'elettroforesi su gel

Molecole diverse di DNA, RNA  e proteine possono essere separate modiante elettroforesi su gel perchè differiscono nella loro carica elettrica, dimensione e struttura.

L'elettroforesi rappresenta lo strumento classico di cui si serve un biologo molecolare per *separare*, *identificare* e *isolare* frammenti di DNA o RNA.

Le prime elettroforesi, che venivano eseguite in fase liquida, sono state soppiantate da quelle in fase solida, più riproducibili. 
Le matrici solide generalmente usate sono costituite da:

+ **gel di agarosio**, uno zucchero solubile in acqua alla temperatura di ebollizione che diventa solido quando si raffredda, formando una matrice attraverso dei legami idrogeno tra le catene lineari;
+ **gel di poliacrilammide**, si forma tramite copolimerizzazione di acrilammide, un monomero solubile in acqua, e di un agente che forma legami trasversali così da formare un reticolo tridimensionale.

I gel più utilizzati in biologia molecolare sono quelli di agarosio con
percentuali varianti tra 0,7 e 2%. 
A basse concentrazioni di agarosio si risolvono meglio i pesi molecolari alti, mentre ad alte concentrazioni si risolvono meglio i pesi molecolari bassi. Per risolvere frammenti di DNA molto piccoli (tra 200 e 1 bp) si ricorre a gel di poliacrilammide.

I due tipi di gel differiscono per le dimensioni dei pori del reticolo: gel con pori grandi permettono la separazione di molecole di grandi dimensioni, gel con pori piccoli separano molecole di dimensioni limitate.

La separazione tramite elettroforesi consiste nel movimento di una molecola carica sottoposta ad un campo elettrico. Questo campo elettrico viene creato dal collegamento di un alimentatore di corrente elettrica all'apparecchio per l'elettroforesi.

Poiché gli acidi nucleici sono molecole cariche negativamente, a causa dei loro gruppi fosfato (in un tampone neutro o alcalino), migreranno verso il polo positivo (anodo) e si separano in base alla loro massa molecolare.

(immagine 66)

Per poter visualizzare lo spostamento dei frammenti di DNA su un gel, altrimenti invisibili, è necessario applicare un colorante specifico come il *bromuro di etidio* (mutageno). Questa sostanza si intercala tra i due filamenti di DNA ed emette una fluorescenza di colore arancione quando esposta a raggi UV.

(immagine 64)

Il DNA sottoposto ad un campo elettrico migra ad una *velocità
proporzionale all'inverso del log 10 del suo peso molecolare*.

**D = a-b(LogM)**

Dove:

+ **D** è la distanza coperta;
+ **M** è il peso molecolare del frammento;
+ **a** e **b** sono costanti.

Facendo migrare il campione in esame insieme ad uno standard di frammenti con pesi molecolari di dimensione nota è possibile estrapolare il peso molecolare del campione ignoto.

Utilizzando questa serie di frammenti di DNA a peso molecolare noto è possibile costruire una **curva di taratura**, dove ogni banda sul gel corrisponde ad un punto le cui coordinate sono costituite, in **ascissa**, dalla **distanza in cm dal pozzetto** e in
**ordinata**, dal **Log 10 del peso molecolare**. 
Congiungendo tutti i punti, riportati su un grafico semi-logarittimico, si dovrebbe formare una linea approssimativamente retta,da cui, nota la distanza dal pozzetto percorsa da una banda incognita, è possibile estrapolare il peso molecolare approssimativo.

(immagine 65)
















