# Biologia Molecolare

## Struttura degli acidi nucleici

### Struttura chimica degli acidi nucleici

Gli acidi nucleici, DNA e RNA, sono costituiti da catene polinucleotidiche, cioè polimeri lineari di unità chiamate **nucleotidi**.

I nucleotidi sono molecole costituite da tre componenti:

1. uno **zucchero pentoso**;
2. una **base azotata**;
3. uno o più **gruppi fosfato**.

Nel caso del DNA lo zucchero è il **deossiribosio**, mentre nell'RNA è il **ribosio**.
I due zuccheri differiscono per un gruppo -OH presente in posizione 2 del ribosio e che manca nel deossiribosio.
Questo gruppo -OH conferisce instabilità all'RNA.

Le *basi azotate* che si trovano nelgi acidi nucleici naturali sono di due tipi:

1. **purine**, a doppio anello eterociclico (adenina e guanina);
2. **pirimidine**, a singolo anello (citosina, timina e uracile).

Citosina, adenina e guanina sono comuni sia al DNA che all'RNA, mentre la timini si torva solo nel DNA e l'uracile solo nell'RNA.

La differenza tra uracile e timina è la presenza di un gruppo metilico in posizione 5 dell'anello pirimidinico.

(immagine Basi e zuccheri)

Quando una delle suddette basi è legata alla posizione 1 di uno zucchero, abbiamo i **nucleosidi**.

Ai nucleosidi possono essere legati da uno a tre gruppi fosfato e, in tal caso, prendono il nome di **nucleotidi**.

Il gruppo fosfato conferisce una valenza acida alla molecola. Il gruppo fosfato può trovarsi legato al carbonio 5' dello zucchero oppure al carbonio 3'.

I nucleotidi che vengono utilizzati come substrato per la sintesi del DNA e dell'RNA hanno 3 gruppi fosfato legati in serie sulla posizione 5' dello zucchero. 

Le basi possono subire modificazioni chimiche che sono essenziali per i processi biologici che coinvolgono il DNA e gli RNAs.


Lo scheletro della catena polinucleotidica è costituito dall'alternanza di zuccheri e di gruppi fosfato, mentre le basi azotate sporgono lateralmente da questo scheletro. 
Ciascuna base è legata alla posizione 1' di uno zucchero da un legame glicosidico che interessa l'N1 delle pirimidine o l'N9 delle purine. Tra uno zucchero e l'altro c'è un solo gruppo fosfato e che quindi si tratta di un polimero di nucleosidi monofosfato. 
Durante la sintesi degli acidi nucleici, ciascun nucleoside trifosfato utilizzato come substrato, perde due dei suoi tre gruppi fosfato.
Ciascun gruppo fosfato forma un **legame estere** con il C5' di uno zucchero e un secondo legame estere con il C3' dello zucchero successivo.
Questo tipo di legame, chiamato **fosfodiesterico**, conferisce una sorta di asimmetria (o polarità) alla catena, nel senso che questa presenta due diverse estremità: da una parte c'è un nucleotide che ha il C5' libero, mentre il C3' è impegnato nel legame fosfodiesterico con il nucleotide adiacente; dall'altra la molecola polimerica termina con un nucleotide che ha il C5' impegnato nel legame fosfodiesterico con quello adiacente, mentre il C3' è libero.
La loro valenza è comunque impegnata da gruppi -OH o da gruppi fosfato.
 

### Struttura fisica del DNA

Il DNA è formato da due catene polinucleotidiche antiparallele avvolte l'una sull'altra a formare una struttura a doppia elica con lo scheletro zucchero-fosfato posto sul lato esterno e le basi impilate all'interno.

Secondo il modello proposto da Watson e Crick le coppie di basi, che con i loro anelli esterociclici sono strutture essenzialmente piatte, sono disposte quasi perpendicolarmente rispetto all'asse della doppia elica. Le basi basi che si affacciano in ciascuna coppia sono sempre una pirimidina e una purina, ed è sempre presente l'appaiamento A-T/U o C-G (questo giustifica la regolarità del diametro della doppia elica).

Le coppie A-T sono legate da 2 legami idrogeno, mentre le coppie G-C sono legate da 3 legami idrogeno. 

La doppia elica (duplex) del DNA ha una struttura regolare, destrorsa, compie un giro completo ogni 34 A e ha un diametro di circa 20 A. La distanza tra due coppie di basi adiacenti è di 3,4 A e ci sono, quindi, circa 10,4 coppie di basi per ogni giro di elica.
L'elica presenta un'asimmetria dovuta alla posizione delle molecole di deossiribosio ai lati delle basi: come conseguenza della opposta polarità 5'$\rightarrow$ 3' delle due eliche, i due zuccheri di ciascuna coppia di nucleotidi si vengono a trovare dallo stesso lato. Questa asimmetria genera nella doppia elica due solchi di dimensioni diverse detti **solco maggiore** e **solco minore**, con diametro 22 A e 12 A rispettivamente.

#### Strutture alternative del DNA

La struttura del DNA proposta da Watson e Crick non è l’unica possibile. Tale forma è detta **forma B** ed è stata ottenuta da studi di diffrazione ai raggi X condotti in condizioni di *alta umidità (95%)* e *bassa salinità (condizioni cellulari)*.

Se si riduce l'umidità relativa in cui si trova la fibra di DNA, esso assume la **forma A**. Questa forma è destrorsa come la B, ma se ne differenzia per vari aspetti:

+ il passo dell'elica è di 25 A e il diametro di 23 A (è più tozza rispetto alla forma B);
+ presenta 11 coppie di basi per ogni giro dell'elica 
+ le coppie di basi presentano una maggiore rispetto al piano perpendicolare all'asse della doppia elica;

Questa forma è stata riconosciuta tramite studi di diffrazione ai raggi X in condizioni di *minore umidità (75%)* e *alta salinità*.
Questa è, in vivo, la struttura tipica dei duplex DNA-RNA e RNA-RNA.  Il 2'-OH del ribosio impedisce alla molecola di assumere la forma B.

L'ultima conformazione è la **forma Z**. 
Questa forma è *sinistrorsa* a causa del cambiamento dell’orientamento  del legame glucosidico base-zucchero tra la guanina e il deossiribosio. Nella forma B lo zucchero e la base sono presenti nella conformazione "anti", mentre nella forma Z si presentano nella conformazione "syn".
La forma Z ha un passo di 46 A, con 12 coppie di basi
per giro d'elica, e un diametro di 18 A. 
Rispetto alla forma B (passo 34Å), questo DNA ha una forma allungata e magra.

Questa forma è stata riconosciuta tramite studi di diffrazione a raggi X in condizioni di *alta salinità* o in presenza di alcoli. 
Sono state isolate proteine che legano ad alta affinità la forma Z e prove sperimentali dicono che una piccola percentuale del DNA in vivo si trova in questa forma.

Esistono altre forme che non analizzeremo (C,D e E).

### Topologia del DNA e DNA topoisomerasi

La struttura di due filamenti avvolti in una doppia elica pone die seri problemi durante i vari processi che richiedono un'apertura dell'elica e la separazione dei due filamenti, dove il DNA si attorciglia us se stesso a formare strutture complesse, dette **superavvolgimenti**.
Lo stato superavvolto del DNA contiene, come in una molla, l'energia che viene utilizzata proprio per aprire i due filamenti
Le molecole di DNA possono essere circolari o lineari, in entrambi i casi possono presentarsi dei superavvolgimenti.

Questi superavvolgimenti causano una variazione nella **topologia**, ovvero della conformazione nello spazio, del DNA.

Il cambiamento della topologia del DNA è un aspetto fondamentale per tutte quelle attività funzionali che richiedono una
separazione dei filamenti (replicazione, trascrizione,
ricombinazione, ecc.).
Le molecole di DNA sia batteriche che
eucariotiche sono *superavvolte negativamente*.
La separazione dei due filamenti è maggiormente favorita nel DNA superavvolto negativamente che nel DNA rilassato.

Le conseguenze del superavvolgimento cambiano a seconda del verso di
attorcigliamento.
Se il superavvolgimento è *negativo* il DNA si avvolge in *direzione opposta* rispetto a quella della doppia elica. In questo modo diminuisce il n° di basi per giro elica.

Se il superavvolgimento é *positivo* il DNA si avvolge nella *stessa direzione* della doppia elica aumenta. In questo modo il il n° di basi per giro d'elica aumenta.

In entrambi i casi si crea tensione all'interno del DNA.

Consideriamo due filamenti circolari chiusi: il numeor di volte che un filamento dovrebbe passsare attraverso l'altro in maniera che essi possano essere cioketamente separati generando due circoli in maniera che essi possano essere completamente separati generando due circoli a singolo filamento, si chiama **numero di legame (Lk)**.

La *frequenza* (quante volte un filamento si avvolge sull'altro) e la posizione si entrambi nello spazio tridimensionale possono essere descritte da due grandezze: 

+ il **twist (Tw)**, rappresenta il numero di giri della doppia elica rispetto all'asse centrale (definisce il grado di avvolgimento della doppia elica). Questo è una proprietà intrinseca alla molecola ed consiste nel n° totale bp/ n° bp per giro d'elica (10,4 per il
DNA in forma B);
+ il **writhe (Wr)**, rappresenta il numero di volte che l'asse centrale della doppia elica incontra se stesso.

La somma di queste due grandezze indica il numero di volte che un filamento si avvolge sull'altro ed è il numero di legame.
Lk può dunque essere definito dalla seguente equazione:

**Lk = Tw + Wr**

Questa equazione descrive le possibili conformazoni che il DNA assume nello spazio tridimensionale.

Per il DNA circolare chiuso o il DNA lineare con estremità fissate, Lk è un valore costante e non può essere modificato da nessuna deformazione che non comporti la rottura e la riunione di uno o entrambi filamenti. 

Pertanto se Wr cambia a causa di un superavvolgimento positivo o negativo, il Tw dovrà cambiare nella direzione opposta.

Se Lk = costante

**$\Delta$Tw = - $\Delta$Wr**

Molecole circolari covalentemente chiuse di uguale lunghezza (stessa sequenza di basi) ma che differiscono solo per il numero di legame, sono definite **topoisomeri**.

Consideriamo ora il caso di un DNA circolare completamente rilassato (cccDNA): il suo numero di legame Lk sarà uguale al suo twist e il writhe sarà 0. Definiamo in questo caso **Lk = Lk$_0$**. Se vogliamo paragonare il grado di superelicità di due DNA che hanno la stessa lunghezza, come due diversi topoisomeri, questa differenza è definita da:

**$\Delta$Lk = Lk - Lk$_0$**

Se il $\delta$Lk di un cccDNA è diverso da 0, la molecola conterrà della tensione e sarà superavvolta. 
Con Lk < Lk$_0$ e $\Delta$Lk < 0, il DNA è superavvolto negativamente, se Lk > Lk$_0$ e $\Delta$Lk > 0, allora il DNA è superavvolto positivamente

Senza introduzione di tagli, essendo Lk costante, se si forza il DNA a cambiare Wr, la molecola compenserà cambiando Tw e viceversa.

Per modificare Lk occorre rompere la doppia elica *(nick)* e far ruotare i due filamenti l’uno rispetto all’altro in modo da aumentare o diminuire il numero di volte che un filamento si incrocia con l’altro.


(aggiungere immagine "superavvolgimenti")

**Confronto fig. A-B-C**
Se si riduce L di 2 unità, la molecola introduce 2 superavvolgimenti negativi (Wr = -2) per ripristinare il valore di TW=20 (208/10,4). 
L < Lk 0

**Confronto fig. D-E-F**
Se si aumenta L di 2 unità, la molecola introduce 2 superavvolgimenti positivi (Wr= +2) per ripristinare il valore di Tw=20 (208/10,4)
L > Lk 0

#### Le topoisomerasi

Lo stato topologico del DNA deve essere tneuto sotto controllo e per fare questo la doppia elica deve essere aperta e richiusa temporaneamente. Per catalizzare queste reazioni complesse gli organismi contengono una classe di enzimi specializzati, chiamati **DNA topoisomerasi**, che lavorano per mantenere adeguato il livello di superavvolgimento del DNA.

Questi sono enzimi altamente conservati che convertono (isomerizzano) un topoisomero in un altro modificandone il numero di legame Lk.

Questi enzimi catalizzano la rottura e la ri-unione dei filamenti di DNA introducendo nick temporanei: creano un taglio transiente sul DNA mediante una tirosina che si lega covalentemente allo scheletro fosfato, con una reazione di transesterificazione fatta dal suo gruppo -OH. Dopo la manipolazione topologica che aumenta o diminuisce Lk, il gruppo -OH libero dle filamente tagliato, attraverso una reazione inversa, attacca il legame tra la tirosina e il DNA, ripristinando la continuità della doppia elica.

L'intero processo di modificazione topologica utilizza l'energia libera contenuta nel DNA superavvolto senza richiesta di ATP aggiuntivo.
 
Le estremità del DNA generate dalla rottura del filamento non sono mai libere, ma sono manipolate dentro i confini dell’enzima.

Alcune topoisomerasi possono rimuovere (e perciò rilassare) superavvolgimenti negativi, altre sia positivi che negativi.

Le DNA topoisomerasi si differenziano tra loro per il meccanismo di azione con il quale cambiano la topologia del DNA. Esistono due principali strategie:

1. **rotazione controllata**, l'enzima introduce una singola rottura su un filamento della doppia elica e permette la rotazione su sé stesso del filamento intatto per un numero variabile di giri, fino a che l'attrito tra il DNA e l'enzima induce la rilegazione del filamento tagliato;
2. **strand passage**, consiste nel creare una rottura singola o a doppio filamento sul DNA, allargare l'interruzione prodotta e far passare l'altro filamento o la doppia elica attraverso la rottura che successivamente verrà risaldata.

Le topoisomerasi vengono classificate sulla base della sequenza a.a. osulla base del meccanismo di reazione.

In base al meccanismo di reazione si gli enzimi si suddividono in:

+ **topoisomerasi di tipo I**, sono in genere dei monomeri che tagliano un solo filamento del DNA al 5', creando in questo modo un'apertura mediata dalle interazioni di diversi domini dell'enzima con la doppia elica, attraverso la quale può passare l'altro filamento o una doppia elica. Questo meccanismo permette di eliminare con grande efficienza strutture annodate sul DNA e di rilassare esclusivamente superavvolgimenti negativi. Le topoisomerasi di tipo I, a seconda che formino un legame tirosina-5’fosfato o tirosina-3’fosfato, sono divise in *tipo A* e *tipo B* rispettivamente. 
Le tipo A richiedono anche ioni Mg$^2$$^+$ o Zn$^2$$^+$.

(immagine p41)

+ **topoisomerasi di tipo II**, sono in genere dei dimeri o multimetri che introducono un tagio su entrambi i filamenti del DNA con le due tirosine covalentemente legate all'estremità 5' e portano avanti le modificazioni topologiche facendo passare un secondo tratto a doppia elica attraverso la rottura. Il filamento tagliato si chiama segmento G (gate), il segmento che passa attraverso l'apertura si chiama segmento T (transport).
Il meccanismo di azione della top II viene definito a **doppio cancello**. In questo processo il segmento T del DNA entra nella parte superiore dell'enzima, che si apre per accoglierlo; dopo l'apertura della doppia elica del segmento G, il segmento T attraversa tutto l'enzima, che si apre nella parte inferiore, rimuovendo in questa maniera due superavvolgimenti alla volta.
Questo meccanismo richiede l'apporto di energia sotto forma di ATP per promuovere le modificazioni del complesso enzima-DNA (ma non per tagliare e risaldare i due filamenti).
Queste topoisomerasi rilassano sia superavvolgimenti positivi che negativi. 

(immagine top II)

In generale, le topoisomerasi sono coinvolte nei processi metabolici associati alla separazione dei filamenti di DNA come la replicazione, la trascrizione, la ricombinazione ed il riparo dell’acido nucleico. 
I due filamenti del DNA, durante questi processi, devono essere separati temporaneamente per diventare accessibili alle polimerasi o ai componenti del complesso della trascrizione, di conseguenza il DNA subisce degli stress torsionali che portano a dei superavvolgimenti della molecola.

**Nomenclatura:** tutte le topoisomerasi di tipo I hanno un numero dispari (I, III, V), mentre quelle di tipo II hanno un numero pari (II, IV, VI).
Le topoisomerasi con attività di superavvolgimento vengono invece distinte in girasi (topoisomerasi di tipo II che introducono superavvolgimenti negativi) e girasi inversa (topoisomerasi di tipo I che introducono superavvolgimenti positivi).

La girasi di *E. coli* è una topoisomerasi di tipo II ed è l’unica in grado di introdurre superavvolgimenti negativi.

## La replicazione del DNA

Per trasmettere alle cellule figlie lo stesso patrimonio genetico della cellula madre, l’informazione genetica contenuta nel DNA deve essere duplicata con la massima fedeltà possibile, in quanto una variazione nella sequenza nucleotidica genererebbe cambiamenti nel messaggio genetico e dunque mutazioni.

Sulla base della struttura del DNA furono ipotizzati 3 possibili modelli replicativi:

1. semiconservativo;
2. conservativo;
3. dispersivo.

Il meccanismo di replicazione fu determinato nel 1958 da Meselson e Stahl utilizzando la tecnica di **centrifugazione su gradiente di densità**.

Inizialmente fecero crescere cellule di *E. coli* in un terreno di coltura a cui vennero aggiunti dei sali d'ammonio che contenevano l'isotopo pesante dell'azoto $^1$$^5$N, al posto dell'isotopo normale $^1$$^4$N. 
Le molecole di DNA che contengono $^1$$^5$N hanno una "densità" maggiore rispetto a quella di molecole di DNA contenenti $^1$$^4$N e, dopo centrifugazione all'equilibrio in soluzioni concentrate di cloruro di cesio, si troveranno verso il fondo della provetta da centrifugazione.

Le cellule di *E. coli* vennero fatte duplicare per molte generazioni in un terreno contenente sali pesanti dell'azoto, affinchè tutte le cellule avessero molecole di DNA contenenti $^1$$^5$N. A quel punto, le cellule furono raccolte tramite centrifugazione, lavate per togliere ogni traccia di terreno contenente $^1$$^5$N, diluite in un terreno contenente sali d'ammonio con l'isotopo leggero $^1$$^4$N e fatte crescere in queste condizioni per due generazioni.

Se fosse stata vera l'ipotesi semiconservatica, dopo una generazione, tutte le cellule di *E. coli* che avevano replicato il loro DNA avrebbero dovuto avere molecole di DNA contenente un filamento parentale marcato con $^1$$^5$N e un filamento neosintetizzato marcato con $^1$$^4$N. Tutte le molecole avrebbero dovuto avere, quindi, una densità intermedia rispetto a quella di un DNA a doppia elica tutto pesante o tutto leggero.

Se invece fosse risultata vera l'ipotesi conservativa della replicazione del DNA i ricercatori si aspettavano che alla prima generazione metà del DNA sarebbe stato pesante e metà leggero.

(immagine 05)

### Il modello del replicone

Un **replicone** è un'unità di DNA coinvolta nella replicazione.

Questo modello postula che l'inizio della replicazione del DNA è geneticamente controllato da sequenze specifiche in *cis* sul DNA (chiamate **replicatori**). Queste sequenze determinano dove può partire la replicazione del DNA interagendo con specifiche proteine (**iniziatori**) che agiscono in *trans* e collegano il processo replicativo con la crescita e la divisione cellulare.

La replicazione del DNA necessita che i due filamenti si separino ed inizia in punti specifici della molecola detti **origine di replicazione**. 
La replicazione può essere **unidirezionale** o **bidirezionale** a seconda del numero di forche replicative.

*Unidirezionale* = una sola forca replicativa si allontana dall’origine (rara, es. plasmide ColE1 di E. coli, fago $\Phi$ 29 e gli adenovirus).
*Bidirezionale* = due forche replicative procedono contemporaneamente allontanandosi dall’origine in direzioni opposte.

(immagine 06)

Quando il DNA in replicazione viene osservato al microscopio elettronico la regione replicata appare come una **bolla di replicazione** all’interno del DNA non replicato.
La bolla si estende fino a quando non conterrà l’intero replicone

In tutti i cromosomi degli eucarioti esistono numerose origini di replicazione. 
L'osservazione di "bolle" di replicazione di dimensioni diverse indica due caratteristiche importanti delle origini dei cromosomi degli eucarioti:

1. l'accessione delle origini non è simultanea, ma esistono delle origini "early" che vengono accese presto durante la fase di replicazione del DNA, mentre altre origini "late" vengono attivate a tempi successivi;
2. Le forcelle di replicazione che avanzano in direzioni opposte sul cromosoma possono fondersi tra di loro.

(immagine 07)


I repliconi batterici, come quello di *E. coli*, sono normalmente circolari e la replicazione procede in modo bidirezionale a partire da una singola origine chiamata *OriC*.

OriC di E. coli (genoma 4,2 Mbp) è una regione di 248 bp che contiene al suo interno regioni che vengono riconosciute da proteine nelle fasi iniziali della replicazione:

+ 3 regioni di 13 bp ricche in AT;
+ 4 regioni di 9 bp (siti di legame per l’iniziatore DnaA).

La particolarità di essere ricche in A e T è risultata, come vedremo, una caratteristica comune alle origini di replicazione identificate in altri organismi ed è legata al fatto che un'origine  di replicazione, per funzionare, deve potersi aprire ed è necessaria meno energia per denaturare localmente una regione di DNA ricca in A e T piuttosto che in C e G.

### Il processo replicativo

#### La DNA polimerasi

Il modello della replicazione semiconservativa del DNA suggerisce immediatamente l'esistenza di enzimi in grado di catalizzare la polimerizzazione dei nucleotidi.
Se durante la replicazione ciascun filamento serve da stampo per la neosintesi di un filamento complementare, c'è da aspettarsi che nella cellula esistano delle attività in grado di catalizzare la formazione del legame fosfodiesterico tra nucleotidi in modo DNA stampo-dipendente.
Tale ipotesi portò all'identificazione della prima **DNA polimerasi**.

La sintesi del DNA ha delle precise richieste biochimiche: i substrati della reazione sono i **deossiribonucleosidi trifosfati (dNTP)**, e un **complesso innesco-stampo** costituito da uno stampo rappresentato da un filamento di DNA e da un innesco che può essere un tratto più o meno lungo di DNA che porti una estremità 3'OH che la DNA polimerasi è in grado di allungare.
Tutte le DNA polimerasi non sono in grado di iniziare la sintesi della catena nucleotidica, ma necessitano di una estremità 3'OH da allungare.

La DNA polimerasi aggiunge un nuovo nucleotide catalizzando la formazione del legame fosfodiesterico nel rispetto della regola della complementarietà tra le basi con il filamento di DNA stampo.

nella formazione di ciascun legame fosfodiesterico, il fosfato in posizione $\alpha$ del dNTP viene legato al 3'OH dell'innesco portando alla liberazione di pirofosfato. L'energia libera di questa reazione è piuttosto modesta, e l'energia addizionale che spinge la reazione verso la polimerizzazione è fornita dall'idrolisi del pirofosfato da parte di un enzima chiamato **pirofosfatasi**.

Le DNA polimerasi possiedono un'attività sintetica con polarità 5' $\rightarrow$ 3'.

(immagine 08)

La struttura delle DNA polimerasi replicative è paragonata a quella di una mano parzialmente chiusa dove si distinguono 3 domini: pollice, dita e palmo.
Il DNA si lega ad una grande fessura compresa tra i 3 domini. Il sito catalitico si trova nel palmo, mentre le dita sono coinvolte nel posizionamento corretto dello stampo nel sito attivo. 
Il pollice lega il DNA mentre esce dall’enzima ed è importante per la
processività dell’enzima. L’attività esonucleasica risiede in un dominio indipendente con un proprio sito attivo.

#### Fedeltà del processo replicativo

La fedeltà del processo replicativo è di circa 1 errore ogni 10$^9$-10$^1$$^0$ nucleotidi polimerizzati.

Un sistema basato solo sulla stereochimica di coppie di basi che rispettino la regola della complementarietà non sarebbe in grado di raggiungere l'accuratezza indicata sopra.
La selettività delle polimerasi è piuttosto limitata (1 errore ogni 10$^5$ circa) per la presenza di forme tautomeriche delle basi azotate.
Questi errori sono rimosis da un'attività esonucleasica 3'$\rightarrow$ 5' che ha, quindi, una polarità invera alla direzione di sintesi del DNA.
Tale attività ha la funzione di agire come correttore di bozze **(attività proofreading)**.
Quando la DNA polimerasi rileva la presenza di un appaiamento non corretto tra le coppie di basi, il complesso stampo-innesco si allontana dal sito catalitico di polimerizzazione della DNA polimerasi e si avvicina al sito esonucleasico con funzione proofreading. Tale attività elimina il nucleotide errato e permetta alla polimerasi di riprendere la sintesi senza che il complesso ternario innesco-stampo-enzima si sia dissociato.

La fedeltà della replicazione del DNA può essere dunque riassunta in:

1. fedeltà;
2. attività di proofreadin;
3. riparazione degli errori.

#### Forcella di replicazione: sintesi del filamento continuo e del filamento discontinuo

Poichè tutte le DNA polimerasi possono polimerizzare il DNA soltanto in direzione 5' $\rightarrow$ 3', ciò crea un problema nella progressione della forcella replicativa.
Soltanto uno dei due filamenti di neosintesi può essere sintetizzato in modo continuo seguendo la direzione della forcella replicativa: questo filamento di neosintesi viene chiamato **filamento continuo** o **leading strand**. Per rispettare la polarità di sintesi del DNA (5' $\rightarrow$ 3') l'altro filamento deve essere sintetizzato in modo discontinuo e genera quello che viene definito **filamento ritardato** o **lagging strand**. Tale filamento è definito ritardato perchè la sua la sua sintesi può iniziare solo dopo che il progredire della forcella di replicazione ha generato sufficiente DNA a singolo filamento da far partire la sintesi del filamento "lagging". La sintesi del filamento ritardato si realizza attraverso la generazione di frammenti discontinui di DNA che vengono chiamati **frammenti di Okazaki**.

(immagine 12)

La sintetizzazione discontinua del frammento lagging implica la necessità di dell'enzima **DNA ligasi**, un enzima in grado di saldare il 3'OH di un frammento di Okazaki con il 5'-fosfato del frammento di Okazaki sintetizzato precedentemente.

#### Innesco della sintesi di DNA

L'innesco della sintesi di ogni frammento di Okazaki, così come l'innesco del filamento a un'origine di replicazione, devono prevedere la sintesi di un iniziatore (*primer*) per offrire alla DNA polimerasi il complesso stampo-iniziatore descritto poco sopra. L'innesco della sintesi del DNA è fornito da corte (4-12 nucleotidi) molecole di RNA sintetizzate da un enzima, denominato **DNA primasi**.

#### Le proteine replicative di E. coli

(immagine 09)

Il primo evento molecolare consiste nel riconoscimento di *ori C* da parte della proteine **DnaA**. DnaA si attacca inizialmente alle ripetizioni di 9 pb: la proteina si lega in modo cooperativo formando una specie di nucleo centrale proteico intorno al quale si avvolge il DNA di *oriC*. Successivamente, DnaA si lega anche alle 3 ripetizioni di 13 pb facilitando la denaturazione localizzata del DNA in quella regione e permettendo l'assemblaggio di altre proteine replicative.

Il passaggio successivo consiste nel caricamento di **DnaB** e **DnaC** a livello della bolla di denaturazione creatasi nella regione di *oriC* dando origine a un complesso proteico, denominato **complesso di pre-innesco** della sintesi del DNA. 
DnaB possiede un'attività elicasica, per cui consumando ATP è in grado di separare i due filamenti di DNA. Lo svolgimento del DNA sia nella fase iniziale che nel successivo processo di allungamento della sintesi del DNA genera una tensione torsionale del DNA che è risolta da enzimi in grado di modificare la topologia del DNA e chiamati "DNA topoisomerasi".

La bolla di denaturazione creatasi tende spontaneamente a rinaturare: per evitare questo il DNA a singolo filamento originatosi viene stabilizzato dal legame della **proteina SSB** alla regione di ssDNA.
SSB è una proteina che ha un'affinità maggiore per il DNA  a singolo filamento che a doppio filamento.

Le proteine DnaA e SSB interagiscono con il DNA in modo cooperativo: questo sta a indicare che il legame tra una molecola di SSB all'ssDNA facilita il legame di una seconda molecola di SSB alla stessa molecola di DNA.

(immagine 10)

Tutte le DNA polimerasi necessitano di un'estremità 3'OH pre-formata per poter aggiungere i nucleotidi successivi. 
In E. coli e negli eucarioti, però, gli inneschi che forniscono il 3'OH che può essere allungato dalla DNA polimerasi sono corte molecole di RNA; tali molecole funzionano da primer sia per far partire la sintesi continua a un'origine del filamento leading, sia per iniziare la sintesi di tutti i grammenti di Okazaki.
La **DNA primasi** di E. coli, codificata dal **gene dnaG**, è costituita da un singolo polipeptide e la sintesi degli **RNA primer** costituisce il primo effettivo evento di sintesi nella replicazione del DNA.

La DNA polimerasi replicativa di E. coli è la **DNA polimerasi III oloenzima**, una macchina proteica molto complessa formata da numerose subunità che si assemblano in modo sequenziale a formare un dimero catalitico.
Ci sono due copie del nucleo catalitico, che è formato da 3 subunità: **$\alpha$** (attività DNA polimerizzante), **$\varepsilon$** (attività esonucleasica correttore di bozze 3'$\rightarrow$ 5') e **$\theta$** (stimola la esonucleasi).
Ci sono anche due copie delle subunità **$\tau$**, che media la dimerizzazione dei 2 nuclei catalitici. Questi possono assemblarsi sul DNA solo dopo che un complesso di 5 proteine, chiamato **"complesso $\gamma$"**, è riuscito a caricare sul DNA due copie della subunità $\beta$; per tale processo il complesso $\gamma$, che è una *ATPasi DNA-dipendente*, richiede e consuma ATP. La subunità **$\beta$** forma un omodimero con una forma a ciambella in grado di abbracciare il singolo filamento di DNA che passa nel foro della ciambella.

Il dimero $\beta$ ha una struttura a forma di anello con un diametro di 80 A ed una cavità di 35 A. Lo spazio tra l’anello proteico ed il DNA è occupato da H$_2$O. L’anello $\beta$ è legato al DNA, ma non entra a contatto direttamente con il DNA; scivola sul DNA stabilendo o eliminando contatti con le molecole di H$_2$O.

I due nuclei catalitici presenti nel modello dimerico di replicazione del DNA replicano contemporaneamente il filamento leading e il filamento lagging della doppia elica.

L'aspetto più importante del modello è che la sintesi del filamento leading induce la formazione, sull'altro filamento, di un'ansa che fornisce lo stampo per la sintesi del filamento ritardato.

(Figura 6.19, p 161)

Il replisoma consiste dunque di un **dimero asimmetrico** formato da **2 nuclei catalitici** (DNA polimerasi III) e da proteine associate necessarie per la dimerizzazione e la funzione catalitica della polimerasi (900 kDa):

+ 2 copie di **nuclei catalitici** ($\alpha$, $\varepsilon$, $\theta$);
+ 2 copie della proteina $\tau$, responsabile della dimerizzazione;
+ 2 copie dell’anello **“clamp” (pinza)**, formato da un omodimero della subunità $\beta$. Questo mantiene i nuclei catalitici sul filamento stampo, si lega al DNA ed è responsabile della processività della polimerasi;
+ 1 complesso $\gamma$ o **“clamp loader”** formato da 5 proteine, carica l’anello $\beta$ sul DNA.

Il clamp loader utilizza ATP per caricare l’anello $\beta$ sul complesso stampo-primer. A questo punto $\beta$ cambia conformazione e lega il nucleo polimerasico.
Il dimero $\tau$ lega il nucleo polimerasico e svolge la funzione di dimerizzazione legando un secondo nucleo polimerasico associato ad un altro anello $\beta$. 
Ciascuno dei complessi catalitici sintetizza 1 dei nuovi filamenti di DNA.
Durante la sintesi del filamento guida la polimerasi resta sempre associata allo stampo, mentre durante la sintesi del filamento ritardato la polimerasi si associa e si dissocia alla fine della sintesi di ciascun frammento di Okazaki, per poi riassociarsi
all’innesco sintetizzato dalla primasi nella regione dell’ansa.
Il “clamp loader” resta associato al nucleo polimerasico che sintetizza il filamento ritardato.

(immagine 11)

Quando un frammento di Okazaki è completo l'anello $\beta$ viene aperto dal complesso $\gamma$ rilasciando l'ansa. 
$\gamma$ è una pinza molecolare che tramite l'utilizzo di ATO riesce a modificare la conformazione di $\beta$.
La polimerasi del filamento ritardato si sposta da un anello $\beta$ a quello successivo senza dissociarsi dal complesso replicativo.

E. coli presenta dunque più DNA polimerasi:

+ **DNA polimerasi I** (103 kDa). Formata da un'unica subunità con due domini. Il frammento di Klenow (68 kDa) ha attività polimerasica ed esonucleasica 3' $\rightarrow$ 5'. Il dominio con attività esonucleasica 5' $\rightarrow$ 3' (35 kDa) rimuove i primer di RNA e poi riempie i vuoti tra i frammenti di Okazaki. Riempie anche i vuoti che si formano durante la riparazione del DNA. È l’unica con attività esonucleasica 5’ $\rightarrow$ 3';
+ **DNA polimerasi II**. Riempie le interruzioni in seguito a danno strutturale (risposta SOS inducibile);
+ **DNA polimerasi III**. E' resposabile dell'allungamento della forcella di replicazione. Svolge polimerizzazione in direzione 5' $\rightarrow$ 3' e attività esonucleasica in direzione 3’ $\rightarrow$ 5’. Possiede un nucleo catalitico formato da 3 subunità $\alpha$ (attività polimerasica), $\varepsilon$ (esonucleasica 3' $\rightarrow$ 5') e $\theta$ (stimolo all’esonucleasi);
+ **DNA polimerasi IV e V**, sintesi di DNA translesione (bypass).


Nel DNA completamente replicato non possono venire inglobati i piccoli frammenti di RNA sintetizzati dalla DNA primasi: questi vengono principalmente rimossi dall'attività esonucleasica 5' $\rightarrow$ 3' della DNA polimerasi I che, mentre elimina gli RNA primer, è in grado di riempire i buchi o "gap" che essa stessa genera. 
I "nick", cioè le interruzioni che rimangono tra i vari frammenti di Okazaki sono, infine, saldati dall'azione della **DNA ligasi** che unisce i frammenti legando l’estremità 3’-OH di un frammento con il
5’-fosfato del frammento seguente.

La reazione ligasica avviene in due stadi.
Inizialmente l’enzima forma un complesso con l'AMP e si lega al 5’-fosfato del DNA formando il *complesso ligasi-AMP-5’P-DNA*. 
Successivamente viene formato un legame fosfodiestere tra il 3’-OH ed il complesso ligasi-AMP-5’P-DNA.
L’enzima di E. coli utilizza NAD come cofattore in sostituzione ad ATP, mentre la ligasi 16 del fago T4 utilizza ATP.

(immagine 13)

La terminazione della replicazione di E. coli è controllata da ripetizioni di una breve sequenza di 23 pb,  chiamata **ter**. 
Le sequenze *ter* sono posizionate a circa 180° rispetto a *oriC* e le diverse sequenze fanno terminare l'una o l'altra delle due forcelle di replicazione. 
Per impedire il movimento delle forcelle di replicazione le sequenze *ter* vengono riconosciute da una **controelicasi unidirezionale (Tus)** che lega una proteina chiamata **TBP (Ter Binding Protein)** che impedisce alla forca replicativa di procedere oltre. 

Durante la terminazione della replicazione è anche necessaria l'azione di DNA topoisomerasi per separare fisicamente le due molecole di DNA circolari che si sono originate.


### Meccanismo di replicazione degli eucarioti

Per molti aspetti la replicazione degli eucarioti è molto simile a quella batterica (semiconservativa, bidirezionale e simidiscontinua).

Negli eucarioti, a causa della maggior quantità di DNA presente, le origini di replicazioni sono numerose (+ repliconi).

Gli eucarioti presentano un maggior numero di DNA polimerasi.
Le sequenze delle origini di replicazione non sono ben definite a parte quella del lievito S. cerevisiae (ARS).

La replicazione negli eucarioti avviene durante la fase S del ciclo cellulare.

Il modello di studio di questo meccanismo è stato il virus delle scimmie SV40 il quale utilizza per lo più l’apparato replicativo
dell’ospite.

La velocità di replicazione negli eucarioti è di 500-3.500 basi/min, mentre in E. coli è di 50.000 basi/min.

#### Polimerasi eucariotiche

Le DNA polimerasi degli eucarioti si dividono in:

+ **replicative**, sono enzimi multimerici. Possiedono una subunità responsabile della catalisi e una subunità con funzioni ausiliarie (es. sintesi dell'innesco, processività...). Replicano il DNA con alta fedeltà.
+ **riparative**, sono più semplici. Generalmente sono formate da una subunità e distinte in polimerasi riparative ad alta fedeltà e polimerasi inclini all’errore (sintesi di translesione). 

Nella replicazione del DNA nucleare eucariote sono coinvolte 3 polimerasi: 

1. **polimerasi $\alpha$** (inizia la sintesi dei nuovi filamenti);
2. **polimerasi $\varepsilon$** (allunga il filamento continuo);
3. **polimerasi $\delta$** (allunga il filamento discontinuo).

La polimerasi $\alpha$ è atipica. Questa polimerasi è capace di iniziare la sintesi di una nuova catena e può iniziare sia la
sintesi del filamento continuo che di quello ritardato. 
La pol $\alpha$ è formata da più subunità: una subunità catalitica (180 kDa) e tre subunità accessorie.
Le subunità accessorie sono formate da una subunità B, necessaria per
l’assemblaggio del complesso, ed altre due subunità più piccole per l’attività primasica (RNA polimerasi). 
Il complesso è chiamato **polimerasi $\alpha$-primasi**.

#### Il processo replicativo negli eucarioti

Per dividersi e proliferare, tutte le cellule eucariotiche devono eseguire correttamene un programma genetico, definito ciclo cellulare, che sovrintende alla corretta replicazione e segregazione del materiale ereditario nelle cellule figlie.

La selezione e preparazione delle origini di replicazione del DNA negli eucarioti inizia quando le cellule escono dalla mitosi e prosegue  nella fase G1 del ciclo cellulare.
In questo lasso di tempo si forma su ciascuna origine un **complesso di pre-replicazione (pre-RC)**.

Il costituente principale del pre-RC è il complesso ORC.
Il complesso pre-RC comincia a formarsi quando al complesso ORC si agganciano due proteine chiamate **Cdc6** e **Cdt1**; queste sono richieste per il caricamento del complesso dell'elicasi, nota come **MCM2-7**.
L'attività delle proteine chinasi CDK trasforma il pre-RC in quello che è chiamato **pre-initiation complex**, cioè una macchina proteica più complessa che diventa competente per la replicazione e innesca la sintesi vera e propria del DNA.
Eventi di fosforilazione catalizzati dalle CDK provocano il distacco di Cdc6 e Cdt1, e il contemporaneo aggancio di altre proteine.

(immagine 16)

Durante la fase S viene attivata l’elicasi.
In questo processo sono coinvolte 2 proteine chinasi, **CDK (ciclin dependent kinase)** e **DDK (Dbf4, dependent kinase)**, inattive durante la fase G1.
CDK attiva **Sld2** e **Sld3**, mentre DDK attiva Mcm2-7. 

Sld2 e Sld3, quando vengono fosforilate, legano **Dpb11** ed insieme facilitano il legame di **GINS** e **Cdc45** all’elicasi.

(immagine 14)

Nella *fase G1* Mcm2-7, non attiva, viene caricata intorno al dsDNA come dimero (2 elicasi).
Nella *fase S*, dopo il legame di Cdc45 e GINS, un filamento di DNA viene espulso dal canale centrale di ciascuna elicasi. Le interazioni tra le due elicasi vengono eliminate.

(immagine 15)

L'inizio della sintesi di DNA sulla leading strand richiede l'azione del **complesso DNA polimerasi $\alpha$-primasi** che porta alla sintesi del primo RNA primer (circa 10 bp) e 20-30 basi di DNA (iDNA = iniziatore).

A questo stadio avviene una reazione definita **scambio delle polimerasi**.
Pol $\alpha$-primasi viene sostituita dalla DNA polimerasi $\delta$ sul 3'OH della catena nascente di DNA. Per effettuare questo scambio intervengono due proteine proteine: 

+ **PCNA**,un trimero, simile all’anello $\beta$ di E. coli;
+ **RFC** (simile al clamp loader $\gamma$ di E. coli). 

La pinza PCNA viene caricata sul DNA per azione di RFC, il quale utilizza ATP per aprire l’anello PCNA. 

Pol $\alpha$-primasi viene rimpiazzata da pol $\delta$ sul filamento lento e pol $\varepsilon$ sul filamento guida.

Nella sintesi del DNA degli eucarioti la processività della pol $\delta$ e $\varepsilon$ dipende da PCNA, mentre nei procarioti dipende dall'anello $\beta$.

(immagine 17)

Successivamente interviene **FEN1**, una esonucleasi, a rimuovere i primer di RNA e, formando un complesso con DNA polimerasi $\delta$ sintetizza DNA in modo analogo alla DNA pol I di E. coli

(immagine 18)

Infine interviene una ligasi che lega i frammenti mediante la formazione di un legame fosfodiestere.

(immagine 19)

Non è noto un equivalente di $\tau$ di E. coli responsabile della coordinazione della replicazione negli eucarioti.

Una differenza tra procarioti ed eucarioti è che nei procarioti, non appena vengono reclutate le proteine iniziatrici in corrispondenza delle origini, vengono reclutate anche le DNA elicasi e la sintesi inizia.

Nelle cellule eucariote invece, si ha la formazione di un complesso di pre-replicazione (abilitazione alla replicazione) che avviene in un altro momento del ciclo (Fase G1). 
Una volta che la cromatina eucariota è stata aperta, le proteine iniziatrici riconoscono la sequenza di DNA all’origine e vi si legano formando il complesso ORC-Cdc6-Cdt1 che, idrolizzando ATP, carica l’elicasi Mcm2-7. 
Quando Mcm2-7 è caricato, il complesso Cdc6-Cdt1 non serve più. 
Solo quando la cellula entra nella fase S, l’elicasi si attiva e viene caricata la pol $\alpha$-primasi ed inizia la sintesi.

Gli eventi di abilitazione alla replicazione sono sotto il controllo dell’attività CDK/ciclina.
La formazione del complesso di pre-replicazione avviene solo quando l’attività CDK è bassa, nella fase G1 del ciclo. 
In questa fase si forma il complesso ORC-Cdc6-Cdt1 e viene caricato Mcm2-7.


### La replicazione dei telomeri

Nei cromosomi eucarioti lineari è sorto un problema legato al meccanismo di sintesi discontinua del filamento lagging.
Mentre la replicazione del filamento leading continua fino a copiare l'estremità 5', nella replicazione del filamento lagging rimane il tratto dell'RNA primer 5' che, una volta rimosso, lascia un segmento di DNA non replicato che non può essere riempito da alcuna delle polimerasi conosciute.

Le regioni terminali dei cromosomi eucariotici sono note come **telomeri** e la loro struttura è molto importante per il controllo della stabilità del genoma.
I telomeri sono strutture specializzate per proteggere le estremità dei cromosomi lineari.

I telomeri sono costituiti da sequenze di DNA contenenti numerose ripetizioni in tandem di brevi sequenze ricche in G che lasciano un'estremità sporgente in 3' (nell'uomo è 5'-TTAGGG-3').

I telomeri hanno una struttura ripetitiva con un filamento ricco in G-T che si allunga oltre un filamento ricco in C-A. 
L’estensione G-T rimane a singolo filamento per 14-16 basi ed è probabilmente prodotta da una degradazione specificatamente limitata al filamento ricco in C-A.

Il numero di ripetizioni è variabile nelle diverse specie: nell’uomo sono lunghe 5-10 kbp, mentre nel lievito 300 bp.

I telomeri svolgono 3 funzioni:

1. proteggono le estremità del cromosoma;
2. permettono al telomero di essere esteso;
3. facilitano la riorganizzazione dei cromosomi meiotici.

Legate ai telomeri vi sono anche due proteine, **TRF1** e **TRF2** (nei mammiferi), che riconoscono e legano la sequenza telomerica, proteggendo così le estremità del DNA. 

E' stato osservato che le estremità dei telomeri non sono lineari, ma assumono una struttura a forma di loop denominata **T-loop**.
Questa struttura è dovuta all'appaiamento tra le sequenze TTAGGG dell'estremità 3' che protrude a singolo filamento e il filamento complementare in un breve tratto denaturato nella ripetitiva adiacente al duplex.
La struttura è stabilizzata dalla formazione di complessi con numerose proteine implicate nella funzione telomerica e nella protezione dell'estremità del cromosoma.

Nei mammiferi le proteine sono 6: TRF1, TRF2, hRap1, TIN2, TPP1 e POT1. Queste formano un complesso detto Schelterina che protegge i telomeri
dall’attività dei sistemi di riparo del danno al DNA.

Il mantenimento dei telomeri è assicurato dall'azione di un particolare enzima, chiamato **telomeasi**.
La telomerasi è una ribonucleoproteina costituita da due componenti principali:

+ una proteina chiamata **TERT** che agisce come una trascrittasi inversa, essendo capace di sintetizzare DNA copiando uno stampo di RNA;
+ una molecola di RNA stampo, chiamata **TERC**.

La subunità catalitica TERT si associa con altre proteine accessorie (chiamate Est) a formare la macchina proteica coinvolta nel mantenimento dei telomeri.

Contrariamente a quanto ci si potrebbe aspettare, la telomerasi non estende il filamento 5' ritardato più corto ma allunga ulteriormente il terminale 3' sporgente.
Per fare questo il terminale sporgente 3' si appaia con il TERC della telomerasi, che ha una sequenza complementare alla sequenza sporgente telomerica: la parte proteica della telomerasi copia la sequenza del suo RNA allungando di una ripetizione la sequenza 3' sporgente.
La successiva traslocazione e il riposizionamente della telomerasi fanno sì che questo processo possa ripetersi più volte.

L'estensione delle sequenze ripetute da parte della telomerasi permette di raggiungere un'omeostasi della lunghezza dei telomeri che non ne altera la funzionalità e impedisce l'erosione dell'informazione genetica.

Il numero di ripetizioni aggiunte è controllato da proteine ausiliarie che funzionano come deboli inibitori ed impediscono alla telomerasi di legare il DNA.

## Sistemi di riparazione del DNA

Variazioni nella sequenza nucleotidica del DNA prendono il nome di **mutazioni**.
Le mutazioni possono essere *spontanee* (o naturali) o *indotte*, se dovute ad agenti mutageni esterni.



La maggior parte delle mutazioni sono definite **puntiformi**, in quanto determinano il cambiamento di un singolo nucleotide.
Le mutazioni puntiformi sono divise in due categorie: 

1. le **transizioni**, che sono cambiamenti da una purina a un'altra o da una pirimidina a un'altra;
2. le **trasversioni**, che sono cambiamenti da purina a pirimidina o da pirimidina a purina.

Se durante il processo replicativo si introduce un appaiamento non corretto tra i due filamenti del DNA e tale errore non viene riparato, al secondo ciclo di replicazione del DNA la mutazione viene fissata nel genoma.

Se il cambiamento nucleotidico cade nella regione di un gene codificante per una proteina ci sono tre possibilità:

1. mutazione **silente (o sinonima)**, se la mutazione cambia la sequenza di una tripletta (codone) codificante per un certo amminoacido ma, grazie alla degenerazione del codice genetico, il nuovo codone codifica per lo stesso aa codificato dal codone originario;
2. mutazione **missenso**, se la mutazione puntiforme causa la formazione di un codone con un significato diverso dall'originario con conseguente cambiamento di un singolo aa. Questa mutazione può alterare le proprietà della proteina determinando una variazione nel fenotipo;
3. mutazioni **non senso**, se la sotituzione di un singolo nucleotide nella regione codificante di un gene determina la formazine di una delle 3 triplette non senso del codice genetico. Questo causa la formazione di una proteina tronca.

Nel DNA possono verificarsi anche delle **delezioni** o **inserzioni** di un singolo nucleotide. Questa perdita o aggiunta di un nucleotide determina uno sfasamento del codice di lettura di un gene codificante per una proteina.
Queste mutazioni vengono chiamate **frameshift** e alterano tutta la sequenza di amminoacidi a valle del punto in cui è avvenuta la mutazione.

Alcune regioni del DNA hanno un'aumentata instabilità genomica a causa della ripetizione di sequenze nucleotidiche. Se una sequenza di pochi nucleotidi si ripete più volte in una regione di DNA, durante il processo replciativo, le sequenze ripetute possono formare appaiamenti strutturali alternativi con una stabilità termodinamica simile a quella dell'appaiamento corretto. Le polimerasi possono, quindi, "scivolare" durante la replicazione di queste regioni, portando a una contrazione o a un'espansione delle sequenze ripetute stesse.

Le mutazioni che causano un cambiamento del fenotipo possono essere divise in due categorie:
1. la perdita di funzione o **loss of function** è la conseguenza di una mutazione che abolisce o riduce l'attività di una proteina;
2. l'acquisizione di funzione o **gain of function** si verifica se la mutazione è in grado di conferire alla proteina alterata codificata dal gene mutato una funzione anomala.


Le cause delle mutazioni possono essere:

+ errori di replicazione;
+ danni chimici e fisici come perdita o alterazione di basi, rottura dello scheletro, ecc.;
+ inserimento di trasposoni.

I danni causati al DNA possono essere dovuti a:

+ cambiamento di basi singole;
+ distorsioni strutturali (da raggi UV, agenti intercalanti, ecc);
+ danno all'ossatura del DNA (da siti abasici e da rotture del doppio filamento).

I processi riparativi possono essere raggruppati essenzialmente in 3 classi:

+ riparazione diretta del danno, in cui le basi vengono revertite chimicamente (es. fotoattivazione);
+  riparazione tramite escissione, in cui segmenti più o meno lunghi di un filamento di DNA danneggiato vengono eliminati con siccessiva sintesi riparativa  utilizzando il filamento intatto come stampo;
+ riparazione tramite aggiramento del danno (sintesi di translesione).

Una prima opera di riparazione dei danni al DNA viene eseguita dalle DNA polimerasi.

La **DNA polimerasi III**: questo complesso svolge, grazie alla subunità $\varepsilon$, un'attività esonucleasica 3' $\rightarrow$ 5'.

L’inserimento di un nucleotide non corretto produce una deformazione strutturale del filamento di DNA che induce la polimerasi a fermarsi o a rallentare. Successivamente l’enzima retrocede e rimuove l’errore.

La **DNA polimerasi I** invece, svolge una funzione *"proofreading"*.
questo enzima consiste di un'unic acatena polipeptidica (103 kDa) che, mediante trattamento proteolitico può essere suddivisa in due frammenti:

+ il maggiore, chiamato **frammento di Klenow** è dotato di un'attività polimerasica 5' $\rightarrow$ 3' e di un'attività esonucleasica
3' $\rightarrow$ 5' (correzione delle bozze). I due siti attivi sono separati 30 A (separazione spaziale tra il sito dove viene aggiunta la base da quello dove viene escissa);
+ il minore possiede anche un'attività esonucleasica 5' $\rightarrow$ 3', che determina l'escissione di nucleotidi a valle dell'enzima.

### Aggiramento della lesione: sintesi di translesione

La replicazione del DNA si blocca se trova una lesione (e.g. dimeri di 
T). La Pol III a questo punto si distacca e al suo posto entra la DNA pol translesione. Copia il DNA con poca fedeltà, e poi si stacca per far posto alla Pol III.

Le DNA pol inclini all’errore si sostituiscono alla replicativa e sintetizzano il tratto di DNA utilizzando le stesse proteine ausiliarie (sintesi di translesione).

Aggirato il danno la pol viene sostituita nuovamente dalla pol replicativa.

Queste polimerasi introducono errori con una frequenza 10$^-$$^1$, 10$^-$$^3$, ma risolvono il grave problema dell’arresto della sintesi.

Le pol translesione in E. coli sono la DNA pol IV (dinB) e V (umuCD).

La sintesi delle DNA pol translesione è indotta in risposta al danno al DNA. In E. coli RecA attiva DNA pol V umuD$_2$C a UmuD’$_2$C (è il sistema SOS, vedi dopo).

(immagine 22)

### Reversione tramite fotoliasi

La fotoliasi è un enzima, appartenente alla classe delle liasi, che lega specificamente i filamenti di DNA danneggiati dall'esposizione a radiazione ultravioletta, le quali provocano la formazione di *dimeri di pirimidina* e di 6-4 fotoprodotti. 

I dimeri di pirimidina si producono quando due basi azotate adiacenti (timina e\o citosina) sullo stesso filamento di DNA vengono legate covalentemente fra di loro. 
La fotoliasi ha alta affinità per queste strutture chimiche, alle quali si lega reversibilmente e le ripara. 

Questo enzima funziona come un meccanismo di riparazione del DNA quando la luce di lunghezza d'onda compresa fra 320 e 370 nm lo colpisce attivandolo. La reazione enzimatica prevede la rottura del dimero e la ricostituzione della struttura corretta delle basi (fotoriattivazione).

Questo enzima è una flavoproteina che contiene due gruppi cromofori ed agisce attraverso il trasferimento di elettroni. Nella reazione redox la molecola FAD agisce da donatore di elettroni, mentre il dimero agisce da accettore di elettroni.

La fotoliasi è presente e funzionante nei procarioti, è presente negli eucarioti inferiori come il lievito dove si ritiene abbia però un ruolo minore, ed è assente nelle cellule umane e nei mamiferi placentati in genere.

(immagine 23)

### Riparazione per escissione

I meccanismi di escissione possono essere di due tipi:

1. sistemi per **escissione di nucleotidi (NER)**;
2. sistemi per **escissione delle basi (BER)**.

Questi due sistemi condividono le stesse fasi del meccanismo:

1. Riconoscimento;
2. incisione (una endonucleasi taglia il filamento su entrambi i lati del danno);
3. rimozione (un'esonucleasi rimuove il DNA);
4. sintesi;
5. unione.

#### Sistemi NER in E. coli

Questo sistema si basa su diverse proteine chiamate globalmente **Uvr** (UvrA, UvrB, UvrC e UvrD).

UvrA-UvrB cercano e riconoscono le distorsioni del DNA.

UvrB fonde (?) il DNA e recluta UvrC (UvrA viene rilasciato) che taglia il DNA 8 nucleotidi a monte e 3-4 nucleotidi a valle del sito danneggiato.

L’elicasi UvrD svolge la regione in cui è avvenuto il taglio permettendo il rilascio del filamento tagliato.

Successivamente intervengono DNA Pol I per sintetizzare nuovamente la porzione di DNA tagliata e ligasi.

(immagine 23)

#### Sistemi NER negli eucarioti

La riparazione per escissione di nucleotidi è coinvolta nella riparazione di lesioni che provocano una distorsione della doppia elica del DNA e sono causate da agenti chimico-fisici.

Il meccanismo del NER negli eucarioti si suddivide in due percorsi che sono distinti nella prima fase per poi convergere in un meccanismo comune:

+ il **GG-NER (Global Genome NER)**, che controlla l'intero genoma alla ricerca di eventi che causano una distorsione della doppia elica;
+ il **TCR-NER (Transcription-Couple Repair NER)**, che agisce su danno localizzati nelle regioni trascritte dalle RNA polimerasi.

Nel GG-NER il complesso proteico **XPC-hHR23B** più che ricercare specifiche lesioni sul DNA, individua regioni in cui il corretto appaiamento tra i due filamenti di DNA è alterato a causa di una distorsione della doppia elica.

Nel TCR-NER diversi tipi di lesione nelle regioni trascritte determinano un blocco delle RNA polimerasi che devono essere rimosse dal DNA per permettere la riparazione dei danni.

Questo evento richiede due proteine specifiche del TCR-NER, chiamate **CSA** e **CSB**.

I passaggi successivi sono comuni sia al GG-NER che al TCR-NER.

Il **complesso multiproteico TFIIH**, che contiene due polipeptidi chiamati **XPB** e **XPD** con attività DNA elicasica, apre il DNA per un tratto di circa 30 nt attorno alla lesione.
La proteina **XPA** conferma la presenza della lesione legandosi a essa, altrimenti tutta la reazione termina a questo stadio. 
La regione del DNA aperta dall'azione dell'elicasi è stabilizzata dal legame con la proteina **RPA**, che è un fattore coinvolto anche nella replicazione del DNA e che ha un'elevata affinità di legame per il DNA a singolo filamento.
**XPG** e **ERCC1/XPF** sono due endonucleasi NER-specifiche che tagliano rispettivamente in 3' e in 5' il filamento di DNA contenente la lesione, generando un frammento di circa 30 nt con una estremità 3'OH nel filamento danneggiato.
A questo punto il filamento può essere riparato dai normali enzimi che replicano il DNA copiando il filamento complementare che non è stato danneggiato.

(immagine 24)

Nell’uomo, lo *Xeroderma pigmentosum*, patologia recessiva responsabile della ipersensibilità alla luce solare, è dovuta ad un difetto nelle riparazioni NER a causa della mutazione di uno dei geni XPA-G coinvolti nel meccanismo.

#### Sistemi BER negli eucarioti

Il primo passaggio del processo è il riconoscimento del danno da riparare.

Nel caso di danni causati da specie reattive dell'ossigeno **DNA glicosilasi** specifiche rompono il legame glicosidico tra lo zucchero e la base azotata danneggiata.
Questi enzimi comprimono la doppia elica del DNA così che la base alterata viene inglobata in una cavità presente nella struttura tridimensionale della glicosilasi. L'enzima taglia poi il legame glicosidico che lega la base azotata alterata al deossiribosio sul DNA.
Si crea così un sito abasico (chiamato sito AP).

Successivamente una endonucleasi chiamata APE1 riconosce il sito privo della base e incide il legame fosfodiesterico.
A questo punto il meccanismo del BER può procedere attraverso due vie:

1. **short patch BER**, preponderante nei mammiferi. Qui la DNA pol $\beta$, attraverso l'attività liasica che tale polimerasi possiede, rimuove il deossiribosio privo della base e la stessa pol $\beta$ riempie il buco di un nucleotide così creatosi. Successivamente il legame fosfodiesterico è saldato da una ligasi specializzata (DNA ligasi 3) con l'aiuto della proteina XRCC1;
2. **long patch BER**, prevede l'azione della DNA pol $\delta$ e $\varepsilon$ e di PCNA che allungano il 3'OH di 2-10 nt, attraverso una reazione di "strand displacement". Il filamento di DNA spelato via è poi tagliato da una nucleasi denominata FEN1 che riconosce la particolare struttura che si forma durante la reazione. La discontinuità sul DNA è poi saldata dall'azione della DNA ligasi 1.

### Riparazione di errori replicativi: MisMatch repair (MMR)

Durante la replicaizone del DNA, l'apparato replicativo può compiere degli errori: può inserire un nucleotide che non rispetta la complementarietà delle basi, o può provocare delezioni/inserzioni di nucleotidi in corrispondenza di particolari sequenze sul DNA che sono ripetute più volte.

Tali errori replicativi sono riparati da un sistema noto come MMR.

#### MMR in E. coli

L'errore di appaiamento (mismatch) induce una distorsione della doppia elica riconosciuta dall'omodimero **MutS** che si lega in corrispondenza del mismatch; tale legame è stabilizzato dall'interazione con l'omodimero **MutL**.

Un aspetto importante nel MMR è che deve essere distinto il filamento di DNA parentale da quello di neosintesi, così che la riparazione del mismatch avvenga su quest'ultimo.

In E. coli tale distinzione si basa sullo stato metilazione del DNA neosintetizzato: l'adenina delle sequenze "GATC" del DNA di E. coli è normalmente metilata ma, dopo la replicazione, *il filamento neosintetizzato rimane NON metilato* per una breve finestra temporale. 
Il fatto che il filamento parentale sia metilato, mentre quello di neosintesi non lo è, permette di distinguere quale filamento contenga l'errore replicativo e debba, quindi, essere riparato.

Il complesso MutS-MutL attiva la proteina **MutH** che si lega alla sequenza GATC metilata più vicina e, in funzione della sua attività endonucleasica, taglia il filamento di neosintesi di fronte alla base metilata. 

L'escissione di un tratto di DNA contenente il mismatch è realizzata tramite l'azione combinata di un'elicasi che srotola parzialmente il filamento contenente il mismatch e la successiva azione di una esonucleasi con la corretta polarità.
Il DNA è poi riparato tramite l'azione coordinata della DNA polimerasi III e della DNA ligasi.

(immagine 26)

#### MMR negli eucarioti

Negli eucarioti il meccanismo del MMR è alquanto complesso e richiede, oltre all'azione di proteine specifiche, anche la funzione di proteine normalmente coinvolte nei meccanismi di replicazione del DNA.

Anche negli eucarioti è necessario che venga riconosciuto il filamento neosintetizzato.
Negli eucarioti la metilazione del DNA non sembra giocare un ruolo altrettanto importante nella discriminazione dei filamenti, ma probabilmente sono interazioni proteina-proteina tra fattori di replicazione e proteine dell'MMR a giocare un ruolo rilevante nella scelta del filamento che deve essere riparato.
Il meccanismo di discriminazione sembra poi essere diverso per il filamento leading e quello lagging.

L'apparato enzimatico  che agisce durante la replicazione del DNA può compiere alcuni errori. 
Per esempio, sul filamento neosintetizzato può venire inserita una base sbagliata, oppure si possono formare delle piccole bolle dovute allo scivolamento dell'apparato replicativo in corrispondenza di sequenze nucleotidiche ripetute.

Tali strutture anomale sono riconosciute dai complessi MutS$\alpha$ e MutS$\beta$ che reclutano, successivamente, i complessi MutL$\alpha$ e MutL$\beta$ (questi complessi sono omologhi di quelli di E. coli ma hanno maggiore specificità).

Il filamento di DNA neosintetizzato contenente gli errori replicativi viene riconosciuto e processato da una esonucleasi (Exo1) che degrada il filamento di DNA in direzione 5' $\rightarrow$ 3'.
Successivamente, tramite interazioni con l'apparato di replicazione, viene ri-sintetizzato il filamento di DNA corretto.

(immagine 27)

La perdita di questo meccanismo predispone al tumore non poliposo ereditario del colon.

### Riparazione di rotture su entrambi i filamenti (DSB)

La lesione probabilemnte più pericolosa è la formazione di una rottura su entrambi i filamenti del DNA, chiamata **DSB** o *Double Strand Break*.

La riparazione fisica dei DSB avviene principalmente mediante un meccanismo di ricombinazione tradizionale o mediante giunzione diretta delle estremità rotte.

Il primo meccanismo è chiamato **HR** (Homologous Recombination) e richiede l'azione di numerose proteine ricombinative.

Nel meccanismo di HR, il complesso eterotrimerico Mre11/Rad50/Nbs1 (chiamato **MRN**) con l'ausilio di altre proteine come **Rad51** e **Rad52**, modifica il DBS originario causando la degradazione in  direzione 5' $\rightarrow$ 3' delle due estremità 5' di ciascun DSB.

Si generano, così, delle regioni di DNA a singolo filamento che sono stabilizzate dal legame della **proteina RPA**.
Successivamente le proteine Rad51, Rad52 e altre proteine ricombinative, scalzano RPA e formano un filamento nucleoproteico in cui il DNA a singolo filamento è ricoperto da Rad51.

L'estremità 3'OH del filamento coperto da rad51, con l'aiuto di altre proteine ricombinative, procede ora alla ricerca di sequenze omologhe di DNA presenti sul cromosoma omologo non danneggiato, formando la **giunzione di Holliday**.

La perdita di Rad51 all'estremità 3'OH innesca la neosintesi di DNA. La risoluzione degli intermedi di ricombinazione da parte di proteine specifiche, qui indicate come risolvasi, e l'azione delle DNA ligasi genera due molecole riparate.

(immagine 28)


Il secondo meccanismo è chiamato **NHEJ**. Tale reazione è apparentemente più semplice e richiede un numero più limitato di fattori proteici. 

Nel processo NHEJ le estremità del DSB sono riconosciute da un complesso noto come Ku70/Ku80 che interagisce con una proteina chinasi, chiamata DNA-PK. Può accadere che le estremità del DSB siano processate in modo limitato localmente con il possibile intervento del complesso MRN. Infine sono reclutate proteine XRCC4 e la DNA ligasi 4 la cui azione porta alla saldatura diretta delle estremità rotte.

(immagine 29)

#### Modello della rottura del double strand

Un'esonucleasi genera due estremità 3’-OH sporgenti a singolo filamento. Queste invadono una regione omologa dell’altro duplex
(donatore) (INVASIONE DEL SINGOLO FILAMENTO) dando origine a una regione di DNA eteroduplex.

Successivamente si ha la sintesi di nuovo DNA che sostituisce il DNA danneggiato.

La cattura della seconda estremità mediante l'appaiamento genera una molecola in cui i due duplex sono connessi tra loro attraverso una regione eteroduplex e due giunzioni di Holliday (incrocio).

(immagine 30)

### Sistema di Post-Replication Repair (PRR) in E. coli

Il **sistema SOS** coinvolge la proteina RecA.

RecA, in E. coli, è la proteina chiave richiesta essenzialemente in tutti i sotto-pathway ricombinativi per invadere la molecola di DNA omologo e per promuovere l'appaiamento con il filamento complementare.

Durante la crescita in condizioni normali, l'espressione di geni SOS o *din* (Damage inducible) è repressa tramite il legame di una proteina repressore, chiamata **LexA**, su una sequenza nota come **"SOS box"** presente sul sito operatore di tali geni.

Come conseguenza a danni al DNA si accumulano regioni di DNA a singolo filamento (ssDNA): RecA ha una grande affinità per l'ssDNA e il legame a tali regioni determina la sua attivazione.

La forma attivata di RecA è in grado di legarsi al repressore LexA e di indurre la sua distruzione tramite l'attività proteolitica che LexA stessa possiede. Questo causa la depressione, cioè l'attivazione di una serie di geni i cui prodotti sono richiesti per una corretta risposta a danni al DNA.

## Organizzazione e impacchettamento del DNA eucariotico

### La cromatina

Nei nuclei delle cellule eucariotiche il amteriale genetico costituisce la massa di cromatina la cui organizzazione è soggetta a vistosi cambiamenti nel corso del ciclo cellulare.

Le molecole di DNA sono associate alle proteine istoniche a formare la fibra cromatinica da 10 nm di diametro.
Queste lunghe moleocle di DNA sono organizzate in numerose anse della lunghezza media di 30-100 kpb ancorate alla base su una struttura filamentosa chiamate **matrice nucleare**.
Queste anse costituiscono domini topologici indipendenti in quanto capaci individualmente di mantenere o perdere superavvolgimenti.
Queste anse sono ancorate a una "impalcatura" centrale del cromosoma costituita da proteine specifiche.

La fibra cromatinica risulta dall'interazione del DNA genomico con proteine istoniche e con proteine non istoniche, e subisce notevoli variazioni della compattazione nel corso del ciclo cellulare.

Nei nuclei interfasici i singoli cromosomi sono indistinguibili e il materiale genetico nel nucleo si presenta come una rete diffusa di filamenti (la cromatina) che si possono visualizzare con specifici coloranti.
La colorazione non omogenea della cromatina nei nuclei interfasici suggerisce l’esistenza di due diverse organizzazioni strutturali.

Nella maggior parte dello spazio nucleare le fibre cromatiniche appaiono relativamente disperse, molto meno densamente compattate che nei cromosomi mitotici, e prendono il nome di **eucromatina**.

In alcune regioni nucleari invece si osservano delle masse di cromatina più compatta che prendono il nome di **eterocromatina**.
L'eterocromatina può essere distinta in due tipi:

1. **eteroctomatina costitutiva**, che resta sempre compatta e rappresenta regioni del genoma che, non avendo capacità codificante, non vengono mai espresse e che potrebbero avere un ruolo strutturale nel cromosoma;
2. **eterocromatina facoltativa**, che è tale solo in alcune situazioni, rappresenta regioni che hanno capacità codificante, che possono essere trascritta e che possono pertanto diventare eucromatina.

Gli **istoni** sono proteine basiche che rappresentano i veri costituenti strutturali della cromatina. 

La cromatina presenta una struttura ripetitiva che appare come una collana costituita da grani impilati du un filo, dove i grani rappresentano i **nucleosomi**, le unità elementari della struttura della cromatina.

Le unità monomeriche possono presentare lunghezze diverse dovute alla variabilità delle dimensioni del DNA linker (DNA che lega un nucleosoma all'altro, il "filo" della collana di perle).
Le dimensioni del tratto di DNA strettamente avvolto attorno al nucleosoma, infatti, sono strettamente conservate, e sono lunghe 147 pb. 

La forte interazione tra DNA e core istonico è mediata da circa 140 legami a idrogeno. Quasi tutti i legami si instaurano con gli atomi di ossigeno dei legami fosfodiesterici vicini al solco minore; solo 7 legami vengono formati tra le proteine e le basi attraverso il solco maggiore. Da qui la conclusione che il legame tra DNA e nucleosoma è forte ma non è sequenza-specifico.

La natura basica degli istoni maschera le cariche negative dei fosfati, permettendone un avvicinamento fisico, determinato dalla curvatura del DNA, altrimenti impossibile.

Il nucleosoma è costituito da un tratto di DNA di circa 200 pb associato con un ottamero di proteine istoniche, che consiste di due copie di ciascuno degli istoni **H2A**, **H2B**, **H3** e **H4**.

L'ottamero di istoni costituisce la struttura centrale o "nucleo" (core) del nucleosoma, a forma di cilindro appiattito del diametro di circa 10 nm. 
All'intorno del cilindro la doppia elica di DNA compie quasi due giri. 

A questo nucleosoma, ma esternamente rispetto ad esso, si trova associata una molecola dell'**istone H1**, che quindi è presente in quantità pari alla metà di quella degli altri istoni.

L'istone H1 interagisce con il tratto di DNA tra due nucleosomi (DNA linker) producendo una maggiore adesione del DNA all'ottamero istonico.
Il legame di H1 aumenta il compattamento del DNA sul nucleosoma, imponendo una costrizione sugli angoli di entrata e uscita del DNA dal nucleosoma.

Le proteine istoniche, che interagiscono con il DNA carico negativamente, sono fortemente basiche (oltre 20% degli aa sono Arg e Lys). Presentano una struttura conservata costituita da tre regioni ad $\alpha$-elica denominata **histone-fold** e da una coda N-terminale.

Tutti gli istoni sono soggetti a modificazioni covalenti; la maggior  parte delle quali interessano la regione N-terminale. 
Modifiche transitorie a livello di numerosi siti di acetilazione,
fosforilazione e metilazione.

In condizioni di bassa forza ioni e in assenza dell'istone H1 si osserva la struttura meno condensata della cromatina, la "collana di perle", chiamata anche **"fibra da 10 nm"**.
Se analizziamo la cromatina in condizioni più fisiologiche, essa appare come una **"fibra da 30 nm"**, chiamata anche *solenoide*, in cui i nucleosomi appaiono organizzati in una struttura elicoidale con sei nucleosomi per giro.

Il modello strutturale della cromatina che presenta il maggiore impaccamento vede la formazione di anse bloccate alla base da una struttura proteica, la **matrice nucleare** o l'**impalcatura (scaffold) del cromosoma**. 
La **topoisomerasi II e le **proteine SMC** *(Structural Maintenance of Chromosome)* sono componenti essenziali di quese strutture proteiche.

## La trascrizione

Un gene è una sequenza di DNA contenente le informazioni per la sintesi di un prodotto indipendente (rRNA, tRNA, RNA regolatori, mRNA $\rightarrow$ proteina).

Si definisce **"espressione genica"** il meccanismo attraverso cui l’informazione presente in una sequenza di DNA viene utilizzata per produrre un RNA, o un polipeptide, mediante trascrizione e traduzione.
La relazione tra la sequenza di DNA e la sequenza aa è detta **codice genetico**. 
Un gene contiene una serie di codoni che vengono letti in maniera sequenziale a partire da un sito di inizio fino a un sito di terminazione.

Mentre nei batteri la trascrizione è contestuale alla traduzione, dato che non presentano una compartimentazione cellulare, negli eucarioti la trascrizione avviene nel nucleo mentre le traduzione nel citoplasma.
L’mRNA va incontro a maturazione e solo successivamente viene tradotto.

Il processo di sintesi dell'RNA su uno stampo di DNA è chiamato **trascrizione** e l'attore primario dell'intero meccanismo è un enzima chiamato **RNA polimerasi**.

La RNA pol è una complessa macchina molecolare formata da varie subunità che dopo essersi legata al DNA lo apre, creando una zona denaturata, chiamata **bolla di trascrizione**, che fornisce all'enzima il filamento stampo da cui è diretta la sintesi dell'RNA. La bolla si muove con l'enzima e il DNA si apre via via che l'enzima procede e si richiude posteriormente.

Il processo di trascrizione comprende tre diverse fasi: inizio, allungamento e terminazione.

L'RNA prodotto non rimane appaiato al DNA, ma si stacca dallo stampo a una distanza di pochi nucleotidi da dove è stato aggiunto l'ultimo ribonucleotide alla catena.

Quando la doppia elica del DNA viene aperta, l'RNA pol usa uno solo dei due filamenti come stampo.

Il filamento di DNA che funge da stampo è chiamato **filamento stampo** ed è complementare al messaggero (RNA), mentre l'altro filamento, che viene chiamato **fiamento non stampo** o **codificante**, ha la stessa sequenza del messaggero, con le T al posto delle U.

L’RNA è una catena polinucleotidica a *singolo filamento*.
Lo zucchero è rappresentato dal **ribosio** anzichè 2’-deossiribosio.
Il residuo 2'-OH rende questa molecola molto reattiva (funzioni catalitiche).
Tra le basi dell'RNA troviamo l'uracile al posto della timina.
Questo filamento assorbe la luce a una lunghezza d'onda di 260 nm.

La sintesi dell'RNA è la stessa sia nei procarioti che negli eucarioti, ma la regolazione del processo è molto più complessa negli eucarioti.

La trascrizione dei geni sia nei procarioti che negli eucarioti è regolata da sequenze specifiche di DNA che costituiscono delle regioni di controllo della trascrizione.

L'RNA pol sintetizza l'RNA in direzione 5' $\rightarrow$ 3'.

L'RNA pol si lega a particolari sequenze sul DNA che si chiamano **promotori** e che sono situate all'inizio del gene. 
Il promotore contiene anche il nucleotide da cui inizia la sintesi dell'RNA, che viene definito **sito d'inizio della trascrizione (TSS)**. La trascrizione procede poi fino a una particolare sequenza chiamata **terminatore** e si definisce **unità di trascrizione** il tratto di DNA che va dal promotore fino al terminatore, espresso come una singola molecola di RNA.

L'RNA pol, a differenza della DNA pol, non ha bisogno di un innesco per sintetizzare un nuovo filamento di RNA. 
Dopo il suo posizionamento, il gruppo 3'OH del primo nucleotide reagisce con il successivo nucleoside 5' trifosfato il cui fosfato in posizione $\alpha$ è usato per formare il legame fosfodiesterico, mentre i fosfati $\beta$ e $\gamma$ sono rilasciati come una molecola di pirofosfato.

La bolla di trascrizione è lunga circa 25 pb, ma il tratto che forma un ibrido tra DNA e RNA è lungo 8-9 pb.

### L'RNA polimerasi

La chimica della sintesi degli RNA è la stessa per tutti i tipi di RNA; catalizza la formazione del legame fosfodiesterico utilizzando ioni Mg$^2$$^+$ quali cofattori.
L’enzima è completamente processivo, per cui un trascritto completo viene sintetizzato da un'unica RNA polimerasi. 
Una volta iniziata la sintesi dell’RNA, la RNA polimerasi si
sposta unidirezionalmente lungo la catena stampo di DNA trascrivendo l'RNA in direzione 5' $\rightarrow$ 3'.
Non necessitano di primer di innesco e non sono dotate di attività di correzione dei trascritti.

Le RNA polimerasi sono capaci di individuare e trascrivere selettivamente i geni interagendo, con l’ausilio di altre proteine (elementi trans), con siti specifici del DNA (elementi cis) presenti nella regione del promotore della trascrizione.
Una volta riconosciuto un elemento cis, la RNA polimerasi inizia la sintesi dell’RNA.

#### L'RNA polimerasi di E. coli

Il peso molecolare del nucleo (core) dell'enzima è circa di 400 kDa.

Questo oloenzima è costituito da 5 subunità:

+ 2 subunità **$\alpha$**.

Queste subunità sono responsabili dell'assemblaggio del complesso e contengono due domini che hanno funzioni diverse: il dominio C-terminale (chiamato $\alpha$CTD) si lega a una zona del promotore chimata **UP-element** (elemento a monte), mentre il dominio N-terminale è responsabile dell'interazione con le altre subunità dell'enzima;

+ 1 subunità **$\beta$**. 

Questa contiene il sito catalitico, che sintetizza l'RNA, di cui fanno parte anche due atomi di Mg$^2$$^+$ essenziali per la sintesi.
Uno di questi atomi è sempre presente nel sito attivo, l'altro viene trasportato nel complesso dai nucleotidi in entrata;

+ 1 subunità **$\beta$'**.

Questa subunità  si lega al DNA in maniera non specifica;

+ 1 subunità **$\omega$**.

Questa subunità ha la funzione di promuovere e mantenere stabile il complesso.


Per legarsi in maniera specifica al promotore, la polimerasi ha bisogno di una sesta subunità, chiamata **$\sigma$**.

L'enzima completo **$\alpha$$_2$$\beta$$\beta$'$\omega$$\sigma$**  (o **oloenzima**) ha un peso molecolare di circa 480 kDa.

Il fattore $\sigma$ è costituito da 4 domini, distribuiti sul nucleo enzimatico, in parte verso l'esterno per riconoscere e legare il promotore e in parte nella regione interna tra le due parti della "pinza", formata dalle sub $\beta$ e $\beta$', occupando parzialmente il canale dove si posiziona il DNA.

Il fattore $\sigma$ funziona come un vero e proprio fattore di trascrizione. Con $\sigma$ legato si riduce la capacità globale della pol di legarsi al DNA, ma aumenta moltissimo la sua affinità per il promotore. Questo permette all'RNA pol di essere generalmente sempre legata al DNA (senza $\sigma$) e poter riconoscere con molta precisione i promotori (quando c'è $\sigma$).

Al suo interno, l'RNA pol, ha un solco lungo circa 55 A con una larghezza di circa 25 A. Esso può accogliere un tratto di DNA lungo circa 15-16 bp di doppia elica.

Il DNA è costretto dalla struttura a fare una piegatura di quasi 90° nella parte posteriore dell'enzima che viene definita "muro". Nella parte superiore si trova il foro di uscita dell'RNA e più a destra il canale da dove esce il DNA, che si riappaia alla fine della bolla; al centro c'è una struttura chiamata "timone", che contribuisce a tenere aperta la bolla. Nella parte inferiore c'è unas truttura a "imbuto" che permette l'entrata dei ribonucleosidi trifosfati.

(immagine 31)

#### I promotori e il fattore sigma in E.coli

Per trascrivere un determinato gene l'enzima dve essere in grado di riconoscerne il sito di inizio con grande precisione.

Questo problema è risolto da due diversi elementi: la sequenza specifica del DNA chiamta **promotore** e la **subunità $\sigma$ che si associa al core della polimerasi. 
Il fattore $\sigma$ riconosce il promotore, costituito da sequenze conservate che si trovano a monte del sito di inizio della trascrizione, ma solo quando è parte integrante della RNA pol oloenzima.

In E. coli il fattore $\sigma$ più usato è $\sigma$$^7$$^0$ (peso molecolare di 70 kDa), che riconosce un promotore costituito da due sequenze conservate, lunghe 6 nucleotidi, che si trovano in posizione **-10** (TATA box) e **-35**.

La sequenza consenso dell'elemento -10 è, sul filamento codificante, TATAAT. L'elemento -35 ha come consenso la sequenza TTGACA.
Il fatto che questi elementi siano ricchi in A e T, li rende facilmente denaturabili per formare il complesso aperto.

La forza del promotore è correlata alla maggiore o minore similitudine delle sequenze che sono localizzate a -10 e -35.
Un promotore forte viene trascritto ogni 2 secondi, mentre uno debole viene trascritto ogni 2 minuti.
La sequenza del tratto "spacer" (tra la regione -10 e -35) non è importante. 

Il fattore $\sigma$ è diviso in 4 regioni, o domini, chiamati: **$\sigma$$_1$, $\sigma$$_2$, $\sigma$$_3$ e $\sigma$$_4$**.

La regione $\sigma$$_2$ riconosce l'elemento -10, mentre la regione $\sigma$$_4$ riconosce l'elemento -35. 
$\sigma$$_4$ è costituita da due $\alpha$-eliche che formano un dominio elica-giro-elica (helix-turn-helix) che è tipico di molti fattori che si legano al DNA.
Un'elica interagisce con le basi esposte nel solco maggiore della doppia elica e l'altra si posiziona sopra al solco interagendo con lo scheletro zucchero-fosfato.
L'interazione forte di $\sigma$$_4$ con la regione -35 àncora specificamente l'oloenzima al DNA, mentre la regione $\sigma$$_2$ ha il compito di promuovere l'apertura del DNA.

La regione N-terminale di $\sigma$ ha un ruolo di regolazione molto importante: se si elimina questo dominio, la proteina tronca è in grado di legarsi specificamente ai promotori anche in assenza di RNA pol "core". 
Questo dato suggerisce che la regione N-terminale mascheri le regioni $\sigma$$_2$ e $\sigma$$_4$ quando il fattore non è legato all'enzima "core" e quando non è in grado di occupare promotori in assenza delle subunità responsabili dell'attività di sintesi dell'RNA. Una volta che si forma l'oloenzima, un cambiamento conformazionale espone queste regioni rendendole in grado di legarsi al DNA.

Il nucleo enzimatico ha una certa capacità di legare il DNA in maniera non specifica grazie all'attrazione elettrostatica fra proteina basica e acido nucleico.
Questo legame è definito sito di legame debole. 
Il fattore $\sigma$ riduce la capacità di legare i siti deboli e
conferisce la capacità di legare i promotori.
L'oloenzima riconosce un promotore circa 10$^-$$^7$ volte meglio di una sequenza non specifica.

### Le 3 fasi della trascrizione

1. La **fase di inizio**

In questa fase avviene il riconoscimento del promotore e il DNA si apre formando la bolla di trascrizione per iniziare la sintesi dell'RNA;

2. La **fase di allungamento**

In questa fase la polimerasi e la bolla si muovono lungo il DNA estendendo la catena di RNA;

3. La **fase di terminazione**

In questa fase l'RNA pol si arresta al terminatore, il trascritto di RNA si dissocia dalla polimerasi e la bolla si richiude.

Sono necessari due enzimi: la topoisomerasi, che rilascia i superavvolgimenti negativi, e la girasi, che introduce i superavvolgimenti negativi, per rettificare la situazione che si
viene a creare davanti e dietro la polimerasi.

Il legame che si forma inizialmente tra l'RNA pol e il promotore viene definito **complesso chiuso** perchè il DNA non è stato ancora aperto per formare la bolla.

Una volta che l'enzima è stabilmente legato al promotore, una serie di cambiamenti conformazionali al suo interno promuovono l'apertura della bolla e la formazione del **complesso aperto**. 
Questa apertura rende disponibile il filamento stampo al riconoscimento complementare dei nucleotidi.

Inizialmente l'RNA polimerasi sintetizza, senza distaccarsi dal promotore, un frammento di RNA che viene rilasciato prima di raggiungere i 9 nt di lunghezza. 
Questa *sintesi abortiva* è ripetuta più volte fino a quando, superata la lunghezza di 9 nt, si forma un ibrido DNA-RNA (complesso ternario) sufficientemente stabile.
La polimerasi può a questo punto rilasciare il promotore e proseguire nella fase di allungamento.

La transizione dalla fase di inizio abortivo a quella di allungamento (non chiara) comporta un cambiamento strutturale.

Durante la fase di allungamento l'enzima si muove lungo il filamento stampo in direzione 3' $\rightarrow$ 5' sintetizzando la catena di RNA dal 5' al 3' e muove con sé la bolla di trascrizione; il DNA si apre nella direzione della sintesi e si richiude alle sue spalle, mantenendo la bolla di una lunghezza costante.

La terminazione è l'ultima fase della trascrizione in cui l'RNA polimerasi rilascia il filamento di RNA prodotto e si dissocia dal DNA.

#### Passaggio complesso aperto-chiuso in E. coli

Nel **complesso chiuso**:
+ il DNA si lega alla superficie con $\alpha$ e $\sigma$;
+ $\sigma$$_2$ e $\sigma$$_4$ sono esposti all’esterno e legano le zone -10 e -35;
+ l’interno del canale è occupato da $\sigma$$_1.1$.

Nel **complesso aperto** avviene l'isomerizzazione dell'RNA:

+ il DNA è costretto ad una piegatura di 90° che permette allo stampo di
raggiungere il sito catalitico dove ci sono 2 Mg$^2$$^+$;
+ avviene l'apertura dei filamenti di DNA;
+ $\sigma$$_1.1$ si sposta;
+ $\sigma$$_3$ e $\sigma$$_4$ bloccano il canale di uscita.

Infine, nel **complesso ternario** formato da DNA, RNA ed oloenzima;

+ $\sigma$$_3$ e $\sigma$$_4$ liberano il canale di uscita;
+ $\sigma$$_4$ si stacca parzialmente dall’elemento -35;
+ l’RNA esce dal canale.

L’RNA polimerasi cambia dimensione nelle diverse fasi.

Il complesso di inizio contiene sigma e copre 75-80 bp (copre una lunghezza da -55 a +20 sul DNA). 
La forma più estesa dell’enzima potrebbe coprire solo 50 bp, per questo il DNA deve essere curvato (per coprire una zona più estesa).

Nella fase di allungamento il complesso diminuisce le sue dimensioni (parliamo della fase iniziale in cui l'RNA ha una lunghezza di circa di 10 bp). Può perdere $\sigma$ e perde i contatti da -55 a -35 (servono solo per il riconoscimento).

Infine, nella fase allungamento (RNA di 15-20b): l’enzima
copre 30-40 basi.

### Terminazione della trascrizione

La trascrizione termina quando l'RNA pol raggiunge delle sequenze specifiche sul DNA chiamate **terminatori**. 

L'arresto impedisce l'aggiunta di nuovi nucleotidi, l'enzima si dissocia dal DNA ed è pronto per un nuovo ciclo. 
E' necessario che tutti i legami che mantengono uniti i due filamenti nel tratto ibrido DNA-RNA vengano rotti per pemettere il ri-appaiamento tra i filamenti complementari del DNA e la dissociazione del complesso.

In E. coli esistono due meccanismi diversi per terminare la trascrizione: in un primo caso, sequenze denominate **terminatori intrinseci** (**Rho indipendenti**) inducono la polimerasi a staccarsi dal complesso e a rilasciare la catena di RNA prodotto, senza l'ausilio di alcun fattore aggiuntivo. 
Nel secondo caso, denominato **terminazione Rho-dipendente**, la sequenza di terminazione non è in grado di promuovere da sola la dissociazione del complesso, ma necessita dell'azione della proteina Rho.

#### I terminatori Rho-indipendenti

Questi terminatori sono costituiti da una corta sequenza palindromica ricca in G-C seguite da un tratto di 8-9 nucleotidi ricco in A e T.
L'RNA trascritto forma, nella regione palindromica ricca in GC, una struttura a forcina che destabilizza, insieme al tratto di 8 U, il complesso trascrizionale.

L’interferenza provocata dalla struttura stem-loop unita alla debolezza del legame A:U favorisce il distacco del trascritto dallo stampo.

#### I terminatori Rho-dipendenti

Questo meccanismo è mediato da una proteina chiamata *"Rho* che si trova in tutti i batteri.

Rho si associa all'RNA nascente in una regione ricca di citosine lunga circa 40 nt, denominata **sito di utilizzo di Rho (rut)**.
Questo sito si trova a valle della regione codificante e quindi Rho non incontrerà sul suo cammino un ribosoma che sta sintetizzando. 
Una volta legato, Rho agisce come una elicasi ATP-dipendente che si muove in direzione 5' $\rightarrow$ 3', per traslocare verso il sito della trascrizione e promuovere il distacco della polimerasi.

Rho ha una struttura a omoesamero e assume una forma ad anello.

Appena Rho si lega sul trascritto crescente di RNA, il singolo filamento interagisce con il foro dell'esamero (sito di legame per l'ssDNA) e con domini della proteina che lo circondano. Una volta formato il complesso, il legame con l'ATP e la sua idrolisi provocano la traslocazione di Rho lungo l'RNA, fino a che raggiunge la polimerasi e dissocia il complesso e l'ibrido DNA-RNA. 
Oltre ai "rut", Rho utilizza per terminare la trascrizione delle sequenze di terminazione molto simili ai terminatori intrinseci, ma con una forcina più breve.

Rho lega l'RNA dall’estremità 3' sulla faccia esterna dei domini N-term, mentre l’estremità 5' è legata da un sito secondario posto all’interno dell’esamero.

Nei batteri la trascrizione è contestuale alla traduzione.
L’accesso di Rho al sito rut è mascherato dai ribosomi. 
Una mutazione non senso che fa staccare i ribosomi prematuramente, fa entrare Rho che blocca la trascrizione dei geni distali (stesso meccanismo di prima).

(immagine 32)

### Differenza tra mRNA mono e policistronico

L'mRNA si dice **monocistronico** quando porta l'informazione per un solo gene, ed è una caratteristica tipica degli eucarioti mentre nei procarioti l'mRNA è molto spesso **policistronico** e cioè porta l'informazione per più geni (il trascritto di mRNA corrispondente è in grado di tradurre per più catene polipeptidiche diverse, in sequenza).

Un **cistrone** è una sequenza di basi nucleotidiche compresa tra una tripletta di inizio AUG e una di stop. Il termine deriva dal fatto che due mutazioni puntiformi diverse possono complementare (ossia dare un fenotipo normale) solo se sono in cis, ossia nello stesso filamento (per cui l'altro cistrone è selvatico), e non se sono in trans, in quanto entrambi i polipeptidi risultano anormali.

La tipica organizzazione policistronica dell'mRNA dei procarioti è dovuta alla caratteristica organizzazione dei geni in *operoni*, ovvero una serie di geni disposti uno accanto all'altro lungo il cromosoma che codificano enzimi con funzione correlata tra loro (solitamente coinvolti nello stesso pathway) controllati da un unico induttore e che sono trascritti su un'unica molecola di mRNA.

### La trascrizione negli eucarioti

Sebbene il meccanismo di trascrizione del DNA sia simile, il macchinario necessario perchè la trascrizione avvenga è, negli eucarioti, considerevolmente più complesso:
+ è necessaria una modulazione del grado di compattezza della cromatina;
+ l'RNA polimerasi richiede fattori proteici, detti **fattori di trascrizione basale**, per legare il promotore ed iniziare la trascrizione;
+ esistono 3 differenti RNA polimerasi. 
L'**RNA polimerasi I** trascrive i geni per l'rRNA (localizzata principalmente nel nucleo), l'**RNA polimerasi II** trascrive i precursori degli mRNA (localizzata nel nucleoplasma), mentre l'**RNA polimerasi III** trascrive i geni per l'rRNA 5S, per i tRNA e per piccoli RNA coinvolti nella formazione di mRNA maturi.

Nelle piante esistono altre due RNA pol non essenziali per la vita delle cellule: **RNA pol IVa e pol IVb**.

Ognuna delle 3 RNA pol funziona in associazione con una serie di fattori specifici che riconoscono elementi in *cis* sul DNA nella regione del promotore.

#### La RNA pol I

La RNA pol I trascrive esclusivamente i geni per gli RNA ribosomali. 

Il promotore del precursore degli rRNA è costituito da due regioni: un tratto che si sovrappone al sito d'inizio della trascrizione TSS che costituisce il core del promotore e un elemento più a monte, chiamato **elemento UPE** o **UCE**.

La formazione del complesso di inizio richiede almeno due fattori trascrizionali ausiliari, chiamati:

+ **UBF**, una proteina che si lega al DNA con domini multipli del tipo HMG e interagisce direttamente con il core del promotore e con l'elemento UCE;
+ **SL1**, un complesso multiproteico che comprende la **TATA Binding Protein (TBP)**, che è un componente essenziale dei complessi d'inizio di tutte e 3 le RNA pol eucariotiche. SL1 non si lega al DNA riconoscendo una sequenza specifica, ma il reclutamento sul promotore è mediato da interazioni specifiche con UBF. Una volta posizionato sul promotore, il complesso SL1 contatta direttamente il DNA e promuove la trascrizione, reclutando Pol I.

Un dimero di UBF si lega sia a UCE che al core del promotore, promuovendo la formazione di un'ansa sul DNA. A questo punto interviene SL1 che richiama Pol I sul promotore e la sintesi dell'rRNA può iniziare.

#### La RNA pol II

Mentre nei procarioti interviene un solo fattore addizionale di trascrizione ($\sigma$), negli eucarioti l'RNA pol II, per iniziare la propria trascrizione, necessita di 2 gruppi di fattori di trascrizione (qualsiasi proteina sia necessaria per l'inizio della trascrizione ma non sia parte della polimerasi, è un fattore din trascrizione):

1. il primo gruppo è formato da una serie di proteine chiamate **fattori basali (GTF)**, richieste per reclutare l'RNA pol su tutti i promotori di Pol II e formare il complesso di inizio. L'RNA pol II associata a questi fattori costituisce l'**apparato basale** della trascrizione di Pol II;
2. il secondo gruppo è costituito da proteine chiamate **fattori di trascrizione regolatori** che sono responsabili della regolazione della trascrizione, sia come attivatori che come repressori.


La struttura dei **promotori di Pol II** è piuttosto complessa.
Il **promotore minimo** di Pol II è costituito dal tratto di DNA indispensabile per permettere ai fattori basali di far iniziare la trascrizione. Tale promotore minimo contiene l'elemento chiamato **iniziatore (INR)** da cui parte la trascrizione.

Un altro elemento molto importante è una sequenza chiamata **TATA box** (sequenza conservata TATAAA). Tale sequenza è, in genere, preceduta da un altro elemento chiamato **BRE** che permette il legame del fattore basale **TFIIIB**.
Un elemento chimato **DPE** è tipicamente presente in quei promotori che non  contengono le TATA box (**TATA-less*). 
L'elemento **DCE** può invece essere presente in più copie nei promotori contenenti la TATA box.

+ Le TATA-box sono presenti nel 32% dei nuclei del promotore. 
Esistono promotori TATA-less. 
LE TATA box sono il sito di legame per la TBP (TATA binding protein), una subunità di TFIID, e sono circondate da seq ricche in GC. 
Sono posizionate a -25 bp dal sito di inizio.

+ L'iniziatore (Inr) si trova posizionato a livello del sito di inizio, tendenzialmente la prima base è una A fiancheggiata da pirimidine
(Py 2 CAPy 5 ). 
E posizionato a -3 - +5, e viene riconosciuta da TPB e TAFII (???). Agisce anche in assenza della TATA box, ma se agisce in sinergia con quest'ultima ha una maggiore efficienza di inizio della trascrizione.

+ L'elemento DPE è formato da 7 nucleotidi. Funziona nei TATA-less e richiede Inr. Viene riconoisciuto da TAF9 e TAF6 (subunità di TFIID).

+ L'elemento DCE è legato a TAF1 e contribuisce all’attività dei promotori con TATA-box. E' presente in tre copie.

+ L'elemento BRE è l'unico riconosciuto da TFIIB.


##### I promotori della RNA pol II

Un promotore di Pol II è costituito da vari elementi che possiamo suddividere in due gruppi:

1. quelli *prossimali* (fino a circa 200 pb) al sito d'inizio della trascrizione, a cui si legano i fattori basali di trascrizione, la polimerasi e alcuni attivatori. 
2. quelli *distali* (circa 100 kb di distanza) ai quali si legano i fattori di regolazione della trascrizione.

Nel lievito la maggior parte dei geni ha un elemento chiamato **UAS** al quale si legano attivatori specifici per il gene posto a valle.

I siti di riconoscimento prossimali nel promotore sono, in generale, formati da sequenze nucleotidiche che si presentano in blocchi (box) quali la **CAAT box** e la **GC box**.
Queste sequenze fanno parte degli elementi prossimali del promotore, funzionano in entrambi i sensi, sono localizzate a monte del sito di inizio della trascrizione e ne fanno aumentare la frequenza di inizio.

Alla CAAT box si lega il fattore trascrizionale noto CBF. La CAAT box può funzionare in entrambi gli orientamenti e si ritiene che influenzi l'efficienza di un promotore, ma non abbia un ruolo nel determinarne la specificità trascrizionale.
Alla GC box (GGGCGG) si lega il fattore Sp1, presente in molti organismi compreso l'uomo, che è coinvolto nell'espressione di molti geni necessari per la vitalità delle cellule definiti **housekeeping**. 

Non sempre i promotori funzionano da soli.
In alcuni casi l'attività di un promotore è aumentata enormemente dalla presenza di un enhancer.
Gli **enhancer** (amplificatori) sono elementi distali che contengono molti elementi o sequenze di riconoscimento alle quali si legano i fattori di trascrizione, per lo più con funzione attivatrice.

Gli enhancer possono funzionare in entrambi gli orientamenti rispetto alla direzione della trascrizione e possono trovarsi sia a monte che a valle del gene che controllano.
Svolgono il loro ruolo attraverso l'associazione con diverse proteine, tra cui diversi fattori coinvolti nell'avvio della trascrizione stessa. Il complesso che viene a formarsi (enhancer + attivatori) prende il nome di **enhanceosoma**.

Oltre agli enhancer esistono anche i **silencer** che funzionano in modo simile, legando repressori della trascrizione (invece di attivatori). Come gli enhancer possono trovarsi a valle o a monte dei geni che controllano.
Questi repressori possono agire in modi diversi: possono mascherare la regione di attivazione agli attivatori, o competere con il legame sul mediatore.

L'individuazione della funzione di sequenze di DNA coinvolte nella regolazione della trascrizione sono state eseguite mediante diverse tecniche, tra le quali la **mappatura per delezione**. 
In breve: vengono preparate molecole di DNA con delezioni in diversi punti del promotore del gene; le molecole modificate di DNA vengono inserite (trasfezione) in cellule che lo inglobano nel loro DNA. 
Successivamente si determina la capacità e l’efficienza della trascrizione del DNA trasfettato nella cellule.

#### Il complesso di pre-inizio

Vediamo ora come si assembla sul promotore il complesso d'inizio della trascrizione, promosso dai fattori basali. 
Questo viene chiamato **complesso di pre-inizio** o **PIC**.

Il primo fattore a legarsi al promotore è il **TFIID** che contiene la **TBP** insieme a numerosi **TAF** (*TBP Asocciated Factors*).
I fattori TAF sono il bersaglio di proteine attivatrici che aumentano il livello di trascrizione.
I TAF associati alla TBP sono diversi per i 3 sistemi di trascrizione Pol I, Pol II e Pol III.

TBP è una proteina molto particolare che si lega come una "sella" sul DNA, interagendo con il solco minore.
La molecola è un monomero con un asse di simmetria che la divide in due regioni simmetriche e, attraverso due loop molto conservati contenenti critici residui di fenilalanina, si lega alla TATA box, piegando il DNA di circa 80°. Questa piegatura facilita l'interazione di altri fattori nella regione del promotore.

Dopo TFIID si lega al complesso **TFIIA** che ha la doppia funzione di stabilizzare il complesso TFIID-DNA e di impedire il legame di repressori che potrebbero interferire con la formazione dle complesso di pre-inizio. 

Successivamente, al complesso si lega **TFIIB**, che ha il compito di posizionare precisamente Pol II sul sito d'inizio "misurandone" la distanza dalla TATA box.

TFIIB interagisce con la TBP e il DNA, grazie alla piegatura indotta da TBP a monte e a valle della TATA box, è in grado d'interagire anche con la polimerasi, che si associa al complesso aiutata da **TFIIF**.
TFIIB sembra avere un ruolo importante nelle fasi iniziali della sintesi dell'RNA.

Il complesso TFIIB-RNA pol ha rivelato la presenza nella regione N-terminale di TFIIB di un dominio che, attraverso un lungo loop, si inoltra all'interno dell'enzima fino alla regione del suo sito attivo.
Questo loop, denominato **dito B** si trova nella stessa regione dell'ibrido DNA-RNA nel complesso che sta trascrivendo e tale posizione non interferisce, ma anzi stabilizza la struttura dell'ibrido RNA-DNA.
Quando l'RNA supera i 5 o 6 nt, deve competere con TFIIB per lo spazio nella cavità di Pol II.

**TFIIF** si lega a Pol II quando l'enzima è ancora libero da interazioni con altri fattori e ne impedisce il legame a regioni di DNA diverse dal promotore. TFIIF stabilizza le interazioni della polimerasi con TBP e TFIIB e sembra avere un ruolo nell'inizio della trascrizione.

La coda C-terminale (CTD) di Pol II, è libera e non modificata.
Quando si forma il complesso con l'RNA pol, intervengono altri due fattori: **TFIIE** e **TFIIH**.

TFIIE ha la funzione di reclutare TFIIH nel complesso e TFIIH, che è costituito da varie subunità, ha un duplice ruolo.
Il primo è quello di aprire il DNA mediante la sua attività elicasica ATP-dipendente e di formare il complesso di trascrizione "aperto".
L'altra funzione essenziale di TFIIH è quella di *fosforilare il CTD*.

Questa modificazione della coda CTD, cambiando la qualità delle interazioni tra il CTD e i vari componenti del PIC, promuove il distacco di Pol II dal promotore e permette l;inizio della fase di allungamento della trascrizione. 

Le modificazioni post-traduzionali della coda CTD sono anche essenziali per reclutare, nella fase di allungamento, le varie componenti che contribuiscono alla maturazione dell'RNA.

(immagine 33)

#### La struttura di Pol II e la fase di allungamento dell'RNA

La fosforilazione del CTD, che avviene in concomitanza con l'inizio della fase di allungamento, provoca uno scambio tra i fattori di inizio e quelli necessari per l'allungamento e la maturazione dell'RNA. 
In questo stadio molti fattori basali vengono rilasciati e fra questi anche il mediatore (interagisce con CTD non fosforilato). 
La fosforilazione del CTD serve come punto di riconoscimento e di
ancoraggio per altre proteine per agganciarsi alla pol.
Il complesso di trascrizione è costituito dalla RNApol-TFIIE-TFIIH e dai fattori di allungamento che includono P-TEFb che fosforila CTD (in Ser2), hSPT5, TAT-SF1, TFIIS (che impedisce le pause scorrette e correzione di bozze).

Pol II è costituita da più subunità che danno a questo enzima una forma a "pinza" che si apre e si chiude sul DNA inglobandolo in una lunga scanalatura nella struttura dell'oloenzima.
La parte superiore della "pinza" è quella più mobile e permette l'ingresso del DNA.
La brusca curvatura che, a causa della struttura del "muro", il filamento è costretto a fare, ha come risultato quello di esporre la base non appaiata nel sito attivo, pronta ad appaiarsi con il nucleotide successivo che entrerà nel complesso.

Come fa l'RNA pol a riconoscere il giusto nucleotide che deve essere aggiunto alla catena di RNA?

Nell'RNA pol è presente un dominio proteico chiamato **trigger loop** (grilletto). 
Questo ha il ruolo di riconoscere e discriminare il nucleotide corretto per evitare errori nella sintesi; inoltre, promuove la formazione del legame fosfodiesterico e l'avanzamento della polimerasi. 

Il trigger loop posiziona il nuovo NTP nel sito attivo in modo tale che, se l'appaiamento è corretto, il nucleotide riesce a posizionarsi correttamente rispetto al 3'OH della molecola di RNA nascente e al nucleotide complementare nel filamento stampo del DNA.
Il trigger loop promuove l'attacco nucleofilo da parte del 3'OH e il distacco del pirofosfato.

#### Altri fattori proteici

Il DNA è normalmente impaccato nei nucleosomi e nella cromatina. Pertanto, l’inizio della trascrizione in vivo, richiede l’intervento di altri fattori proteici quali il *complesso mediatore*, *proteine regolatrici della trascrizione* (attivatori) e *enzimi che rimodellano la cromatina*.
Al contrario degli attivatori procariotici che interagiscono direttamente con la polimerasi posizionandola sul promotore, gli attivatori eucariotici reclutano indirettamente la polimerasi interagendo con componenti del complesso trascrizionale come TFIID o il complesso mediatore.

+ Il mediatore.

Il mediatore è un complesso proteico di grandi dimensioni che si lega al complesso d'inizio trasportandovi l'RNA pol. 
Questa è legata direttamente al mediatore che interagisce con il CTD, mascherandolo. 

Il principale ruolo del mediatore è quello di fare da ponte tra gli attivatori legati a monte e il complesso d'inizio e, inoltre, alcune sue subunità possono avere un ruolo nella repressione della trascrizione.

+ Gli enhancer

L'espressione della maggior parte dei geni può essere controllata anche dagli enhancer (intensificatori). 
Questi sono sequenze del DNA poste anche a molta distanza dal promotore che possono essere spostate ed anche ruotate di 180° senza che ciò
interferisca con la capacità dei fattori di trascrizione ad esse legate di stimolare la trascrizione. 

Questi fattori proteici hanno la capacità di legare i fattori proteici del promotore piegando ad ansa il filamento di DNA.

Ogni enhancer lega gruppi di fattori di trascrizione diversi che rispondono a stimoli diversi e che possono agire indipendentemente.

Gli enhancer sono distanti dal gene che controllano e per evitare interazioni errate con altri geni, si ritiene che ogni sistema promotore/enhancer sia isolato da sequenze di confine specifiche chiamate insulator (isolatori), alle quali si legherebbero proteine della matrice nucleare.

Enhanceosoma = complesso di attivatori che legano l’enhancer. 
Questo entra in contatto con le regioni prossimali del promotore attraverso la formazione di un'ansa sul DNA, questi vengono a contatto col il co-attivatore (manca il dominio di legame al DNA) che a sua volta richiama l’RNA pol.

Il silencer è una sequenza di DNA in grado di legare dei fattori di trascrizione detti repressori. Quando il silencer è legato dal repressore, l’RNA polimerasi non è in grado di iniziare la trascrizione.


#### Regolazione della trascrizione tramite attivatori

(immagine 34)

#### Regolazione tramite repressori

Il repressore può mascherare il dominio di trasporto nucleare dell'attivatore.

(immagine 35)

Il repressore può legare l'attivatore nascondendo il dominio di attivazione.

(immagine 36)

Il repressore può essere trattenuto nel citoplasma.

(immagine 37)

Può esserci competizione per il legame sull'enhancer.

(immagine 38)

I fattori di trascrizione hanno una struttura "modulare", cioè sono composti da diversi domini:

+ un dominio di legame al DNA (classificazione degli attivatori);
+ un dominio di connessione (linker);
+ un dominio di attivazione vero e proprio;
+ un dominio di dimerizzazione;
+ un dominio di legame ai ligandi;
+ un dominio di localizzazione nucleare;
+ un dominio di esportazione nucleare.

Ogni dominio si comporta come un modulo separato che funziona in modo indipendente (doppio ibrido).

I fattori di trascrizione vengono suddivisi in *attivatori* e *repressori* e, in base alla funzione, vengono distinti in:

1. **veri attivatori**, legano siti specifici e stabiliscono contatti con l'apparato basale direttamente o attraverso coattivatori;
2. **proteine architettoniche**, cambiano la struttura del DNA;
3. **antirepressori**, reclutano gli enzimi che modellano e modificano la cromatina.


#### I veri attivatori

La funzione dell'attivatore è quella di facilitare ed accellerare l'assemblaggio del complesso di inizio.

Il dominio di attivazione agisce contattando:

+ direttamente i fattori generici di trascrizione coinvolti nelle fasi iniziali di assemblaggio del complesso di inizio (tipicamente TFIID, TFIIB o TFIIA;
+ il mediatore o i coattivatori.

#### I fattori di trascrizione architettonici

Questi fattori modificano la struttura del DNA, generalmente piegandola. 

Agiscono curvando il DNA; possono agire riunendo le proteine legate per favorire la formazione di un complesso cooperativo, o curvando il DNA nell'altra direzione per impedire la formazione del complesso.

(immagine 39)

#### Gli antirepressori

Nei cromosomi eucariotici il DNA è strettamente associato con gli istoni dei nucleosomi, ed evidenze sperimentali dimostrano che queste interazioni impediscono l'accesso al DNA dei fattori di trascrizione.

(immagine 40)


Gli antirepressori possono facilitare il legame del complesso trascrizionale al promotore sia reclutando fattori che aggiungono gruppi chimici alle code N-terminali degli istoni (es. l'enzima *istone acetil transferasi, HAT*, che aggiunge gruppi acetile) sia reclutando fattori che rimodellano la cromatina (es. SWI/SNF ATP-dipendente).


#### Modificazioni istoniche

La molecola di ciascun istone del nucleosoma presenta un'estremità N-terminale flessibile che si estende fuori dall'elica del DNA. Modificazioni chimiche di queste code hanno un importante impatto sulla struttura e sulla funzione della cromatina.

Le code istoniche N-terminali sono modificate covalentemente nella porzione che esce dal core del nucleosoma.
Le code sono metilate, acetilate, fosforilate o ubiquinate su specifici residui aminoacidici. La combinazione di specifiche modificazioni su una data coda istonica può influenzare la funzione o l'accessibilità delle regioni di DNA associate.


L'*acetilazione* degli istoni agirebbe su due livelli molecolari diversi: 

1. impedendo la compattazione della cromatina;
2. favorendo lo stato di attività delle regioni eucromatiniche.

I gruppi acetile vengono aggiunti a specifici residui di lisina (K) da enzimi chiamati **istone acetiltrasferasi (HAT)** e tolti dalle **istone
deacetilasi (HDAT)**. Riconosciuti da bromodominio.

L'acetilazione della coda istonica permette il reclutamento di proteine che agiscono sulla cromatina.
L'acetilazione degli istoni nella cromatina favorisce il reclutamento di proteine contenenti un **bromodominio** che, a loro volta, possono reclutare specificatamente altre proteine che inducono, per esempio, l'attivazione dei geni vicini.


La *metilazione* interessa i residui di Arg (fino a 2 -CH$_3$) e Lys (fino a 3 -CH$_3$). 

La metilazione della coda istonica recluta proteine che danno inizio alla formazione di eterocromatina. 

La Lys 9 metilata dell'istone H3 rappresenta un sito per il reclutamento delle proteine che contengono un **cromodominio**.
La proteina HP1 è un esempio di proteina contenente un cromodominio che aiuta l'inizio della formazione dell'eterocromatina.
Alcune proteine che contengono il cromodominio interagiscono con altre proteine e le reclutano ai siti della lisina 9 metilata dall'istone H3. 

La metilazione è associata ad attivazione trascrizionale e
silenziamento. 
Es. La metilazione di Lys 9 dell'istone H3 è capace di causare il compattamento della cromatina e il silenziamento della trascrizione. 
La metilazione di Lys 4 dell’istone H3, invece, causa
attivazione della trascrizione.


#### Modificazioni del DNA

La metilazione della citosina in 5 metil-citosina, è associata a processi di silenziamento genico.

La metilazione del DNA può reclutare proteine coinvolte nella modificazione dell'istone e viceversa.
I gruppi metile possono essere aggiunti sia al DNA sia alle code istoniche. 

I gruppi metile sul DNA reclutano le proteine leganti il metile che a loro volta possono reclutare una deacetilasi istonica che modifica la cromatina rimuovendo i gruppi acetile dalle code istoniche e inizia così il silenziamento.

Le proteine che legano il metile che hanno attività metiltransferasica possono legare i siti metilati del DNA e metilare a loro volta gli istoni generando un segnale per il silenziamento della cromatina.

Le code istoniche metilate possono legare proteine contenenti il cromodominio che a loro volta possono reclutare le DNA metiltransferasi che metilano il DNA adiacente.
I complessi di rimodellamento del nucleosoma si possono legare in maniera specifica a regioni di DNA metilato, usando le subunità che riconoscono in maniera specifica le citosine metilate.

#### I complessi di rimodellamento della cromatina

Agiscono secondo i seguenti modelli:

1. promuovendo la mobilità dell'ottamero istonico, che scorre sul filamento di DNA lasciando libero il sito di attivazione della
trascrizione TATA box (sul promotore);
2. inducendo un'ansa transiente nel DNA, e facendo sporgere dall'ottamero un sito che diventa disponibile al legame con le
proteine regolatrici;
3. facilitando la sostituzione di un istone standard del core
dell'ottamero con un altro che favorisce la trascrizione (H2A/H2B
con H2AZ/H2B);
4. dislocando completamente l'ottamero dal DNA.


Un esempio degli eventi che avvengono a liivello del promotore in seguito al legame di un attivatore della trascrizione.

I fattori di trascrizione, come il recettore dei **glucocorticoidi (GR)**, si legano al DNA e reclutano i coattivatori, che facilitano l'assemblaggio del complesso di pre-inizio della trascrizione. 

(immagine 41)

Il passaggio 1 illustra la regione di un cromosoma che è in uno stato represso a causa dell'associazione del DNA con istoni deacetilati.

Nel passaggio 2, il GR si è legato all'elemento di risposta ai glucocorticoidi (GRE), reclutando sul DNA il coattivatore CBP. 
Il CBP contiene una subuntià con attività di istone acetiltransferasi (HAT); questi enzimi trasferiscono gruppi acetile da un donaotre (acetil CoA) ai gruppi amminici di specifici residui di lisina. Di conseguenza, gli istoni delle particelle core dei nucleosomi skituati nelle regioni a monte e a valle della TATA box vengono acetilati.

Nel passaggio 3, gli istoni acetilati hanno reclutato un complesso di rimodellamento della cromatina, chiamato SWI/SNF.
Insieme, a due coattivatori CBP e SWI/SNF hanno mdoificato la struttura della cromatina in unos tato più aperto ed accessibile. 

Nel passaggio 4, TFIID si lega a una regione accessibile del DNA.
Anche una delle subunità di TFIID (chiamata TAF$_I$$_I$250 o TAF1) possiede attività acetiltransferasica. 
Insieme, CBP e TAF$_I$$_I$250 destabilizzano ulteriori nucleosomi per permettetre l'avvio della trascrizione.

Nel passaggio 5, i rimanenti nucleosomi del promotore sono stati acetilati, la RNA polimerasi è legata ala promotore e la trascrizione sta per iniziare.

### Domini di legame al DNA (le famiglie di fattori di trascrizione)

Vediamo quali sono le strutture proteoiche più frequentemente identificate nei domini di legame al DNA degli attivatori trascrizionali.
Questi domini sono costituiti, nella maggior parte dei casi, da strutture ad $\alpha$-elica che riconoscono la sequenza specifica di DNA interagendo con il solco maggiore della doppia elica.

Le interazioni specifiche tra DNA e proteina sono dovute principalmente a legami idrogeno e a interazioni idrofobiche che la proteina forma con la sequenza di DNA.
E` stato osservato che il riconoscimento coinvolge in genere sequenze di 3-7 pb sul DNA. 
La specificità di legame è aumentata dal fatto che per lo più gli attivatori dimerizzano e, quindi, le sequenze di riconoscimento sono costituite da elementi doppi sul DNA.

Gli attivatori sono stati raggruppati in diverse categorie in base ai "motivi" con i quali si legano al DNA.

### Dita di zinco

L'espressione "dito di zinco" deriva dallo schema della sua struttura, dove un atomo di zinco coordina quattro residui di cisteine e/o istidine, formando un'ansa che ricorda la forma di un dito.

La sequenza amminoacidica presenta, a livello di *struttura primaria*, **due cisteine** e **due istidine** distanziate tra loro di 3, 13 e 3 residui.
Nella *struttura secondaria* i 4 aa (2 cys e 2 his) vanno a legare **un atomo di zinco**, formando un'ansa di circa 12-13 aa.
L'ansa è divisa in **due domini diversi** formando, a sinistra, una struttura a **foglietto $\beta$** e, a destra, un'**$\alpha$-elica**.

L'atomo di zinco è legato covalentemente alle due cisteine e alle due istidine, secondo lo schema **Cys$_2$/His$_2$**.

Un intero dito di zinco è generalmente formato da 23 residui con le cisteine e le istidine molto conservate alla sua base.

La punta dell'ansa è formata in genere da amminoacidi idrofobici che stabilizzano la struttura dell'ansa, mentre l'$\alpha$-elica va a interagire con il solco maggiore della doppia elica del DNA; linker di 7-8 aa separano più dita adiacenti.

Gli attivatori di questa classe hanno da un minimo di 2 “dita” fino a un massimo di 37 “dita” (TFIIIA ne presenta 9, mentre Sp1 ne presenta 3).


+ L'attivatore di lievito Gal4, che attiva il gene GAL1, si lega al DNA come un dimero tramite due dita di zinco che riconoscono elementi di 17 pb.

+ Anche i recettori degli ormoni steroidei presentano una struttura a dita di zinco. 
Questi recettori dimerizzano e riconoscono il loro sito di legame sul DNA costituito da 2 sequenze di 6 nt orientate in direzione opposta, con una spaziatura di 3 nt tra loro. 
In queste proteine, che hanno dita di zinco del tipo Cys$_2$/Ciys$_2$, non si riscontrano ripetizioni in serie della struttura a dito.

Questi recettori presentano una regione N-terminale, una regione conservarta che lega il DNA, e una regione C-terminale che lega l'ormone.

Le diverse attività biologiche dei vari steroidi dipendono da quali geni vengono "accesi" dagli attivatori con cui ogni steroide interagisce.

Come avviene l'attivazione di un gene da parte di un ormone steroideo? 
Ad esempio, nel caso del glucocorticoide cortisolo, l;ormone entra nella cellula dal fluido extracelloulare, diffonde attraverso il doppio strato lipidico ed entra nel citoplasma, qui si lega ad un recettore specifico. 
Il legame dell'ormone cambia la conformazione del recettore e ne determina la traslocazione nel nucleo, dove agisce da fattore di trascrizione legandosi ad un elemento di risposta ai glucocorticoidi (GRE) del DNA. Il recettore dei glucocorticoidi  si lega al GRE come dimero, attivando la trascrizione del DNA, e portando alla sintesi di specifiche proteine nel citoplasma.

(immagine 42)

Il legame dei recettori degli steroidi alla sequenza bersaglio è indotto dall'interazione con il ligando.
Gli steroidi attraversano la membrana per semplice diffusione (sono idrofobici).
Legano il recettore nella regione C-terminale della proteina con meccanismi che dipendono dai singoli recettori: il recettore diventa capace di legare la sua sequenza bersaglio sul DNA, che di solito si
trova in un enhancer.
Come dimero (omo o etero) il recettore/attivatore lega una singola sequenza di riconoscimento.
Il dominio di legame al DNA ha 2 "dita di zinco" di tipo leggermente diverso, con un consenso Cys-X$_2$-Cys-X$_1$$_3$-Cys-X$_2$-Cys, chiamato "dito di zinco Cys$_2$/Cys$_2$".
I siti di legame al DNA sono corti e palindromi, AGAAAnnnTGTTCT. Ciascun monomero lega un mezzo sito.
A questo punto, il promotore associato all'enhancer è attivato e la trascrizione inizia.

### Elica-ansa-elica (helix-loop-helix, HLH)

Il dominio HLH, ha una struttura monomerica caratterizzata da **2 $\alpha$-eliche anfipatiche** (presentano residui idrofobici su una faccia e residui carichi sull'altra) connesse da un'ansa.

In generale un monomero è costituito da circa 40 aa e l'elica più lunga contiene, nella regione N-terminale, un dominio basico che permette di interagire con il DNA. 
La formazione di un dimero, che rappresenta la struttura in grado di legare il DNA, avviene mediante interazioni tra le facce idrofobiche dei due monomeri. Questi attivatori sono anche chiamati **BHLH** *(Basic Helix-Loop-Helix)*

Le proteine HLH che non hanno la regione basica delle
BHLH impediscono al partner nell’eterodimero di legarsi al DNA.

(immagine 43)

### Elica-giro-elica (helix-turn-helix, HTH)

La struttura generica del motivo HTH è costituita da 3 $\alpha$-eliche ripiegate in cui l'elica  3, chiamata anche **elica R (elica di riconoscimento)**, si posiziona nel solco maggiore del DNA.
I residui amminoacidici dell'elica R che si affacciano sul DNA interagiscono specificamente con le basi della sequenza di riconoscimento. La sostituzione di una si queste basi abbassa notevolmente l'affinità della proteina per quella sequenza.

In alcuni casi le $\alpha$-eliche possono essere 2 o 4, sempre con un'elica R che interagisce nel solco maggiore della doppia elica.

Di questa famiglia di attivatori fa parte anche l'**omeodominio (HD)**.

L'omeodominio è una sequenza conservata di 60 amminoacidi che viene chiamata **HOMEBOX**, presente in alcuni attivatori e che prende contatto con il solco maggiore del DNA.
Attivatori contenenti un omeodominio sono presenti in tutti gli eucarioti.
Le proteine possono essere sia attivatori che repressori.

L’omeodominio è costituito da 3 $\alpha$-eliche strutturate come nel dominio HTH, in cui l'elica R contatta il solco maggiore del DNA riconoscendo una sequenza di 6pb.
L'omeodominio  contiene anche un braccio flessibile, non strutturato, che interagisce specificamente con il solco minore del DNA.

### Domini a cerniera di leucina (leucine zipper)

Questi attivatori sono dimeri formati da due lunghe strutture ad $\alpha$-elica, ciascuna delle quali contiene, contemporaneamente, un dominio di dimerizzazione e un dominio basico di legame al DNA. 
Quest'ultimo è formato dalla parte terminale delle due $\alpha$-eliche che si inseriscono nel solco maggiore della doppia elica ma sulle facce opposte del DNA, dove gli elementi di risposta sono costituiti da una coppia di sequenze di 4 pb con orientamento opposto, distanziati da un nucleotide.

Il dominio di dimerizzazione presenta, a livello della struttura primaria, un residuo di leucina ogni 7 aa.
In questo modo, una volta acquisita la struttura ad $\alpha$-elica, e poichè un giro di elica corrisponde a circa 3,5 residui amminoacidici, le leucine vengono a trovarsi, ogni due giri, sullo stesso lato dell'elica.
L'assemblaggio della struttura dimerica è dovuto ai legami idrofobici tra le leucine che protrudono dalle due $\alpha$-eliche.

Si forma una **struttura a Y**, in cui il gambo della Y è formato dalla serratura di leucine, e le due regioni basiche si biforcano simmetricamente formando le braccia che legano il DNA. 
La sequenza bersaglio di queste proteine è palindroma.

### Gli elementi di risposta

Gli elementi di risposta sono formati dalla sequenza di un promotore eucariotico che viene riconosciuta da un fattore trascrizionale specifico. 
Rappresentano il sito di riconoscimento di specifici fattori di trascrizione.

Questi elementi identificano gruppi di promotori o di enhancer
soggetti a controllo coordinato.
Questo avviene grazie al fatto che contengono brevi sequenze consenso, le cui copie presenti in geni diversi sono strettamente correlate, ma non necessariamente identiche.

La presenza di un singolo elemento di solito è sufficiente per attivare la risposta, ma talvolta ne esiste più di una copia. 

Questi elementi non si trovano a distanze fisse dal sito di inizio e possono trovarsi sia sul promotore che sull'enhancer, o in entrambi.
La regione legata dal fattore si estende per una breve distanza su entrambi i lati della sequenza consenso.

La differenza rispetto agli attivatori costitutivamente attivi è che la proteina è attiva o disponibile solo quando il gene è acceso.

Esempi di questi elementi sono:

+ **HSE**, si lega al fattore di risposta per gli shock termici;
+ **GRE**, è l'elemento di risposta ai glucocorticoidi;
+ **SRE**, è l' elemento di risposta al siero;
+ **HSE**, è una sequenza consenso riconosciuta dall’attivatore HSTF. 

L'attivatore HSTF attivo, ovvero fosforilato, attiva circa 20 geni.
Nei procarioti il fattore corrispondente è $\sigma$ 32.

I fattori specifici di trascrizione legano i **"response elements (RE, elementi responsivi)**.

I response elements sono brevi sequenze di DNA all'interno di una regione promotore di un gene, capaci di legare specifici fattori di trascrizione e regolare la triscrizione dei geni.

In condizioni di stress, una proteina attivatrice della trascrizione lega l'elemento responsivo e stimola la trascrizione. 
Se la stessa seuqenza dell'elemento responsivo si trova nella zona di controllo di più geni, allora questi geni saranno attivati dallo stesso stimolo producendo in questo modo una risposta coordinata.


### Controllo combinatoriale della trascrizione

Se la stessa sequenza di riconoscimento si trova su geni diversi, è possibile ottenere il controllo di più geni tramite l'utilizzo di un numero limitato di fattori.

Inoltre l’eterodimerizzazione aumenta la quantità di fattori di trascrizione diversi che possono essere generati da un numeri limitato di polipeptidi.

#### Gli elementi di controllo della trascrizione nei geni trascritti dalle RNA pol I

Le RNA polimerasi I trascrivono gli rRNA 28S, 18S e 5,8S.

Il loro promotore contiene due regioni (è bipartito):

1. il **"core"**, che si estende da -45 a +20 e ricco in GC (solo vicino al sito di inizio una regione ricca in AT);
2. la regione a monte, chiamata **UPE** o **UCE** che si estende da -180 a -107 e ricca in GC.

Le RNA pol I presentano due fattori trascrizione: 

1. **SL1** che lega il core del promotore. Questo è un fattore di posizionamento formato da 4 subunità (TBP, ovvero una TATA binding protein che non lega direttamente il DNA, e altri TF);
2. **UBF** che lega la regione UPE. Questo fattore presenta due funzioni: stimola il rilascio dal promotore della polimerasi, e stimola
SL1.

UBF lega UPE promuovendo la formazione di un'ansa.
Contemporaneamente richiama SL1 che prende contatto con il DNA.
Successivamente viene reclutata la RNA polimerasi I che inizia la trascrizione.

(immagine 44)

### Elementi di controllo  della trascrizione nei geni trascritti dalle RNA pol III

Le RNA pol II presentano 2 classi generali di promotori:

1. i promotori per rRNA 5S e tRNA, i quali sono **interni** (cioè si sovrappongo alle regioni trascritte) e contengono degli elementi (**box**) di controllo (si trovano a valle del sito di inizio della trascrizione).
Questi promotori hanno una struttura bipartita con corte sequenze consenso separate da una regione variabile e localizzate all’interno dell'unità di trascrizione. 
Possono essere di **tipo1** (box A e box C) e di **tipo 2**
(box A e box B);
2. i promotori per snRNA invece, contengono elementi di controllo tra cui un tipico elemento TATA a monto del sito di inizio della trascrizione. Oltre a questa sequenza, che permette il legame specifico di TBP, questi promotori pososno contenere  anche le sequenze consenso per il legame degli elementi PSE e Oct. Questi ultimi sono riconosciuti anche nei promotori per snRNA trascritti dalla RNA pol II. 
Questi promotori sono detti di **tipo 3**. 

(immagine 45)

#### I promotori di TIPO 1

**TFIIIA** permette il posizionamento di **TFIIIC** sul *box C*, che a sua volta richiama **TFIIIB** sul sito di inzio della trascrizione.

TFIIIA e TFIIIC sono dei fattori di assemblaggio il cui compito è di posizionare in modo corretto TFIIIB sul TSS.

La funzione della componente TBP, che fa parte di TFIIIB, è di reclutare Pol III precisamente sul sito di inizio.

#### I promotori di TIPO 2

Il fattore **TFIIIC** si lega agli elementi interni denominati **boxA** e **box B**. 
Questo legame, che è indipendente da altri fattori, richiama sul promotore **TFIIIB**. Questo è composto da diverse subunità tra le quali TBP. La formazione di questo complesso richiama la RNA pol III su TSS (Transcription Start Site).

Una volta legato TFIIIB, TFIIIA e TFIIIC possono allontanarsi.
Il solo TF di inizio per la RNA pol III è quindi TFIIIB!


## Modificazioni chimiche dell'RNA

Esistono motleplici livelli di regolazione dell'espressione genica negli eucarioti:

+ **meccanismi epigenetici**, consistono in un controllo a lungo raggio mediante rimodellamento della struttura della cromatina;
+ **controllo trascrizionale**, consiste nel legame di fattori trascrizionali tessuto specifici, nel legame diretto di ormoni, di fattori di crescita o di elementi intermedi a elementi responsivi di geni inducibili;
+ **controllo post-trascrizionale**, consiste nello splicing alternativo, nella poliadenilazione alternativa e dell'RNA editing tessut-specifico;
+ **controllo del trasporto**;
+ **controllo della stabilità del trascritto**;
+ **controllo traduzionale**;
+ **controllo post-traduzionale**.


La forma più semplice di un gene è data da un segmento di DNA colineare con una proteina.
I geni batterici sono generalmente di questo tipo, ma anche la maggior parte dei geni degli eucarioti unicellulari ed oligocellulari.

A livello di DNA, la sequenza di un gene piò contenere dei tratti di sequenza interposti ce non compaiono poi nel trascritto maturo funzinale. Tali sequenze interposte sono state chiamate **introni**, mentre i tratti di sequenza che, unendosi, vanno a formare il trascritto maturo sono stati chiamati **esoni**.
Geni di questo tipo sono stati chiamati **geni discontinui** o **interrotti**.

In questo caso il prodotto della RNA polimerasi è detto **trascritto primario (pre-RNA)** e ha la stessa organizzazione del gene
Il *pre-RNA* è molto instabile ed ha una maggiore complessità di sequenza rispetto all'mRNA maturo. 
L'insieme di questi trascritti è definito **hnRNA (RNA eterogeneo nucleare)**.

*Introni* = sequenze che vengono rimosse, durante la maturazione, dal
trascritto primario.

*Esoni* = sequenze che si ritrovano nell'RNA maturo.

Nei geni unmani il numero di introni può variare da nessuno fino a oltre 300 (gene per la titina)

La lunghezza complessiva degli esoni è pari a circa il 10% della lunghezza complessiva degli introni.

La maturazione del trascritto primario a mRNA avviene nel nucleo e richiede 3 eventi:

+ un **capping al 5'**;
+ una **poliadenilazione al 3'**;
+ un fenomeno di **splicing**.

Allungamento, terminazione e maturazione sono fenome interconnessi.
La RNA polimerasi, mentre trascrive, porta sulla sua coda anche proteine di modificazione del pre-mRNA che vengono trasferite sull’RNA nascente al momento opportuno.

### L'aggiunta del "cap"

Gli mRNA eucariotici vengono generati nel processo trascrizionale all'intenro del nucleo a partire da un RNA precursore (hnRNA) che deve poi subire un processo di maturazione.

Il **capping** consiste nell'aggiunta di uno specifico nucleotide modificato con le funzioni di protezione e riconoscimento all'estremità 5' dell'mRNA precursore.

Il cap è costituito da **7-metilguanosina (m$^7$G)** legata al nucleotide iniziale del trascritto mediante un insolito legame 5'-5'.
La sequenza degli eventi che porta all'aggiunta del cap richiede 4 diverse attività enzimatiche:

1. una RNA trifosfatasi rimuove il $\gamma$-fosfato all'estremità 5' del trascritto nascente;
2. una guanilil transferasi aggiunge un GMP, derivato dal GTP, al difosfato rimasto all'estremità del trascritto formando un legame trifosfato 5'-5';
3. una RNA metil transferasi del trascritto trasferisce un gruppo metilico dall S-adenosilmetionina (AdoMet) all'azoto in posizione 7 (N$_7$) della guanosina aggiunta nella reazione precedente;
4. un'altra metil transferasi usa un'altra molecola di AdoMet per metilare il 2'-OH del primo nucleotide del trascritto.

Nel **cap1**, presente sia in RNA cellulari che virali, risulta metilato il 2'-OH del primo nucleotide del trascritto , tipicamente un'adenina, che a sua votla può essere metilata in posizione 6.

Nel **cap2**, presenta solo negli RNA cellulari, risulta metilato al 2'-OH anche il secondo nucleotide del trascritto.

Nel **cap0**, presente solo negli RNA virali, non vi sono nucleotidi metilati oltre alla 7-metilguanosina.

Per alcuni RNA, come snRNA o snoRNA, si osserva una ipermetilazione del m$^7$G cap, localizzata nel citoplasma, per formare **2,7,7-trimetilguanosina**.

Il cap viene aggiunto nelle prime fasi della trascrizione, dopo che il trascritto nascente ha raggiunto la lunghezza di 20-40 basi, ma prima dell'occorrenza degli altri processi di maturazione.

Il posizionamento del complesso dei fattori proteici necessari per la formazione del cap al 5' del trascritto è assistito dal dominio C-terminale della RNA pol II (CTD).
Il CTD è coinvolto nei vari passaggi di maturazione del trascritto di Pol II.

Nella transizione tra la fase di inizio e quella di allungmaento della trascrizione, il CTD della RNA pol II viene fosforilato da TFIIH sulla serina 5 dell'eptapeptide ripetuto YSPTSPS.
La coda viene poi fosforilata in Ser2 da una chinasi (pTETb) associata alla RNA pol II attivando l'allungamento, lo splicing e la poliadenilazione.

Il CTD fosforilato (P-CTD) recluta il complesso proteico coinvolto nel capping.

Il cap svolge diverse funzioni:

+ protegge l'mRNA dalla degradazione;
+ aumenta l'efficienza della traduzione;
+ facilita il trasporto dell'mRNA dal nucleo al citoplasma;
+ contribuisce ad aumentare l'efficienza del processo di splicing.

La defosforilazione della posizione 2 richiama gli enzimi per la poliadenilazione, mentre la defosforilazione della Ser5 ne provoca la dissociazione.

### La poliadenilazione e terminazione della trascrizione degli mRNA eucariotici

Quando l'RNA pol II raggiunge la fine di un gene e trascrive uno specifico motivo di sequenza, denominato **segnale di poliadenilazione**, si innescano i meccanismi che portano alla terminazione del processo trascrizionale, al taglio del pre-mRNA  e all'aggiunta dei una coda di poli(A) all'estremità 3'.

La trascrizone del segnale di poliadenilazione attiva il reclutamento da parte della coda CTD dell'RNA pol II di complessi proteici denominati **CPSF (Cleavage and Poly(A)denylation Specifity Factor)** e **CstF (Cleavage stimulation Factor)**.
Il segnale di poliadenilazione, che più viene chiamato **segnale di cleavage** o **taglio**, è costituito normalmente dalla sequenza esanucleotidica **AAUAAA**, localizzata a 5-30 nt a monte del sito di taglio e poliadenilazione e viene riconosciuto dal complesso CPSF.

L'apparato di poliadenilazione non riconosce l'estremità 3' terminale del trascritto ma il segnale di poliadenilazione, mentre l'RNA polimerasi II è ancora nella fase di allungamento del trascritto.

Il segnale di poliadenilazione è necessario, ma non sufficiente, affinchè il processo di poliadenilazione possa aver luogo in modo efficiente. Infatti, 20-30 nucleotidi a valle del sito di poliadenilazione si osserva una sequenza ricca in G + U (o solo U) che aumenta sensibilmente l'efficienza della poliadenilazione. QUesta zona è riconosciuta da CstF.

I complessi CPSF e CstF agiscono in modo cooperativo insieme ad altri due fattori proteici, necessari pe ril taglio dell'mRNA, denominati **cleavage factor I e II (CFI e CFII)**, oltre ala poli(A) polimerasi che catalizza l'aggiunta della cosa di poli(A).

La poliadenialzione avviene in due fasi: 

+ una fase di inizio, nella quale si ha l'aggiunta della prima decina di adenine (dipendente dal segnale di poliadenilazione). Richiede PAP e CPSF;
+ una fase di allungamento nella quale vengono rapidamente aggiunte ulteriori 200-250 adnine (indipendente dal segnale di poliadenilazione). Richiede PAP, **PABN1 (Poly(A) Binding Protein Nuclear 1**, lega il tratto poli(A) mediante un meccanismo sconosciuto e limita l'attività di PAP a circa 200 A)

La fase di inizio richiede anche l'azione della **poli(A) polimerasi (PAP)** oltre che di CPSF.
Il PAP utilizza ATP come substrato, non richiede una sequenza stampo (no sequenza su DNA), e ha la stessa chimica della RNA polimerasi II.

La poliadenilazione è necessaria per la maturazione dell’mRNA. 
La **cardicepina** impedisce la comparsa dell'mRNA citoplasmatico, ma la trascrizione non viene inibita.

L’mRNA maturo viene rilasciato dalla polimerasi, che per un tratto continua la sintesi di RNA sullo stampo, e viene poi trasferito dal
nucleo al citoplasma (dove sarà tradotto).
Il polyA nel citoplasma viene accorciato da RNAasi (accorciamento-sintesi nel citoplasma).

Sono stati proposti due modelli di terminazione:

1. **modello siluro**. Un'esonucleasi specifica si legherebbe al 5' dell'RNA che continuerebbe ad essere trascritto dopo il taglio. 
La degradazione sarebbe però più veloce della sintesi e l'esonucleasi raggiungerebbe dunque l'RNA pol ed inducendo il rilascio del trascritto;
2. **modello allosterico**. Il taglio dell'mRNA a livello del sito di poliadenilazione genererebbe alcuni cambiamenti conformazionali sia della RNA pol II che della cromatina locale portando la RNA pol a sostare e successivamente a staccarsi.

Entrambi i modelli non sono mutualmente esclusivi, entrambi potrebbero riflettere alcuni aspetti cruciali associati alla teminazione.

## Lo splicing 

L'RNA splicing consiste in un processo che rimuove gli introni e unisce gli esomi formando un *trascritto primario*.

Un introne normalmente contiene uno specifico segnale di splicing ma, in alcuni casi, il segnale per lo splicing può essere mascherato da una proteina regolatoria inducendo uno *splicing alternativo*.

In casi rari, un pre-mRNA può contenere diversi segnali di splicing ambigui, formando più mRNA tramite slipcing diversi.

La sequenza nucleotidica degli introni all'interno dei gnei non è per niente conservata e il corretto riconoscimento dei siti di splicing nel precursore dell'mRNA è determinato da brevissimi segnali conservati in prossimità delle estremità delle sequenze introniche.

Quasi tutti gli introni dei trascritti da Pol II iniziano con il dinucleotide GU e terminano con il dinucleotide AG.
Oltre ai dinucleotidi GU/AG che delimitano gli intorni al 5' e al 3', che sono detti anche **sito donatore** e **sito accettore**, negli introni vi sono altri due motivi conservati: una regione ricca in pirimidine subito a monte del sito accettore e un sito di ramificazione, anch'esso in prossimità dell'estremità 3' dell'introne.

La reazione di splicing nucleare comporta due successive reazioni di trans-esterificazione:

+ la prima reazione consiste nell'attacco nucleofilo da parte del 2'OH dell'adenina presente nel sito di ramificazione al fosfato al 5' del dinucleotide GU. In questo modo si realizza un taglio al 5' della giunzione esone-introne che lascia un 3'OH libero all'estremità dell'esone; l'introne, che rimane legato all'esone a valle, assume una struttura a forma di cappio (*lariat*). L'adenina che ha dato inizio al processo risulta ora implicata in 3 legami fosfodiesterici che coinvolgo le posizioni 2', 3' e 5' del ribosio. Questa è la regione per cui questa adenina viene denominata **sito di ramificazione** (*branching point*).
+ la seconda reazione di trans-esterificazione consiste nell'attacco nucleofilo dell'OH libero all'estremità 3' dell'esone a monte sul fosfato al 5' dell'esone a valle. Questa reazione completa il processo di splicing realizzando la concatenazione dei due esoni e il rilascio dell'introne sotto forma di struttura a forma di cappio, che verrà successivamente linearizzato da un enzima deramificante e poi degradato.

L'introne rimosso che contiene la struttura a forma di cappio con legame 2'-5' fosfodiesterico garantisce la direzione irreversibile della reazione.

La velocità di entrambe queste reazioni è correlata alla concentrazione di entrambi i substrati (cinetica bimolecolare S$_N$2)
Il processo di splicing composta la rottura e la formazione di due legami fosfodiesterici, perciò il bilancio energetico finale è nullo. 

Lo splicing deve essere estremamente accurato perché anche un minimo spostamento comporterebbe una mutazione nell'RNA maturo e dunque nella proteina tradotta.

### Lo spliceosoma

Il processo di splicing nucleare richiede l'intervento di un grande complesso macromolecolare (oltre 200 proteine e 5 RNA) denominato **spliceosoma**.

Le 5 molecole di RNA presenti nello spliceosoma sono piccoli RNA nucleari ricchi di uridina (*small nuclear RNA*, **snRNA**) denominati U1, U2, U4, U5 e U6, che nella cellula si torvano sotto forma di complessi ribonucleoproteici, denominati **snRNP**.
Il ruolo dell snRNP è di riconoscere il sito di splicing al 5' e il punto di ramificazione, di avvicinare tra loro questi siti, e di catalizzare le reazioni di transesterificazione.

Ogni snRNP contiene un solo snRNA e alcune proteine, alcune delle quali hanno solo ruoli strutturali e di assemblaggio. 
le snRNP possiedono un nucleo strutturale comune (eccetto per U6) che consiste in un gruppo di 8 proteine detto **Sm**, tutte riconosciute da un antisiero autoimmune chiamato anti-Sm.
Le proteine Sm legano la sequenza conservata 5'-AAUUUGUGG-3 presente in
tutti gli snRNA. 
SnRNPU6 contiene una serie di proteine simili a Sm dette *Lsm*.
Le proteine non facenti parte del nucleo sono tipiche di ciascun snRNP.

Il complesso dello spliceosome si assembla sequenzialmente sul pre-mRNA, ma lo splicing avviene solo dopo che tutti i componenti si sono assemblati.

Lo spliceosoma ha 2 funzioni:

1. il corretto riconoscimento dei siti di splicing fra una moltitudine di siti molto simili;
2. il loro avvicinamento e corretto posizionamento nel sito catalitico per far avvenire in modo efficiente le 2 reazioni di trans-esterificazione.

L'assemblaggio e il funzionamento dello spliceosoma segue un ordine temporale progressivo ben preciso denominato **ciclo dello spliceosoma**.

Il ciclo inizio con il legame della **snRNP U1** al sito di splicing al 5' attraverso un appaiamento complementare tra le estremità 5' dell'snRNA U1 d il sito di splicing al 5'.
Quindi la proteina BBP si lega al sito di ramificazione e le due subunità del **fattore U2AF** si legano rispettivamente al tratto polipirimidinico e al sito di splicing al 3'. Si forma in questo modo il **complesso E** (early, precoce) che completa il riconoscimento dell'introne che deve essere rimosso.

A questo punto interviene la **snRNP U2**, che scalza la proteina BBP, utilizzando l'energia fornita da ATP, e forma mediante l'snRNA U2 un'interazione complementare con la regione del sito di ramificazione.
Questa interazione *non coinvolge la A* del sito di ramificazione che, protrudendo dalla regione di appaiamento, viene resa competente per la prima reazione di trans-esterificazine.
In questo modo si forma il **complesso A** o **pre-spliceosoma**.

Sul complesso A sopraggiunge la **tri-snRNP**, formata da snRNP U4/U6 e U5, che interagendo con le snRNP U1 e U2, induce l'avvicinamento tra il sito di splicing al 5' e il sito di ramificazione.
Si forma in questo modo il **complesso B1**. In questo complesso tutte le snRNP sono contemporaneamente presenti, ma questo è cataliticamente *inattivo*.

(immagine 46) 

A questo punto viene rilasciata la snRNP U1, che viene rimpiazzata dalla **snRNP U6** nell'interazione complementare con il sito di splicing al 5'. Questo è il **complesso B2**

Lo scambio tra U1 e U6 richiede la proteina **Prp8**, localizzata nella **snRNP U5**, insieme ad ATP.
Successivamente viene rilasciata anche la snRNP U4, permettendo l'interazione tra le snRNP U2 e U6 dovuta alla complementarietà tra i due snRNA.

Lo spliceosoma così attivato (**complesso B***) catalizza la prima reazione di trans-esterificazione, nella quale viene idrolizzata una molecola di ATP, formando il **complesso C1**.

Nel complesso C1 l'introne forma un intermedio a forma di cappio (*lariat*) che viene staccato dall'esone a valle nella seconda reazione di trans-esterificazione, nella quale viene idrolizzata una seconda molecola di ATP (**complesso C2**).

Infune, l'mRNA maturo viene rilasciato dallo spliceosoma che si dissocia nelle snRNP componenti, che vengono riciclate.

(immagine 47)

Il meccanismo catalitico non è ancora chiaro; evidenze suggeriscono che U2 e U6 contengono tutte le principali componenti del sito catalitico utilizzando Prp8 come cofattore.

snRNP U2 e snRNP U6 hanno somiglianze strutturali con gli introni di tipo II capaci di autosplicing (evoluzione dello splicing moderno).

L'mRNA matura non è nudo, ma associato a divers eproteine specifiche, denominate **mRNP**, che svolgono un ruolo nel controllo dell'accuratezza dello splicing dell'mRNA, facilitano il trasporto dal nucleo al citoplasma e aumentano l'efficienza della traduzione.

In particolare, alcune proteine che costituiscono il **complesso EJC** si legano all'mRNA neoformato a circa 24 nt a monte delle giunzioni esone-esone, marcando così nell'mRNA maturo tutti i siti di splicing.

### Meccanismi per la corretta selezione dei siti di splicing

Durante la selezione dei siti di splicing possono essere commessi degli errori.

Vi sono due modi diversi per minimizzare gli errori:

+ man mano che la trascrizione procede i siti di splicing vengono caricati di specifiche componenti proteiche dalla coda CTD della polimerasi, in questo modo un sito 3' a valle di un sito 5' viene riconosciuto prima che gli altri competitori siano sintetizzati;
+ gli esoni vengono marcati dalle proteine SR (Ser+Arg) che si legano agli ESE (exonic splicing enhancers) e reclutano alcune componenti del macchinario di splicing.

### Trans-splicing

Le reazioni di splicing fino ad ora descritte sono reazioni *intramolecolare* che producono la concatenazione di due esoni presenti nella stessa molecola di RNA precursore (**cis-splicing**).

Tuttavia lo splicing può aver luogo anche in trans quando le reazioni di trans-esterificazione sono intermolecolari e portano alla concatenazione di esoni provenienti da molecole differenti di RNA (**trans-splicing**).

Il tipo più comune di trans-splicing consiste nel trasferimento di un piccolo RNA non-codificante denominato **Sliced Leader (SL)**, proveniente da un RNA donatore (SL RNA) contenuto in una snRNP, all'esone 5' terminale di un'altra molecola di RNA, trascritta indipendentemente.

Il trans-splicing adotta un meccanismo identico a quello per lo splicing nucleare e quindi richiede l'attività dello spliceosoma.

La differenza sostanziale sta nel fatto che il sito donatore (GU) e il sito accettore (AG) sono su due diverse molecole di RNA, con il sito di ramificazione e l'elemento ricco di pirimidine sull'RNA contenente il sito accettore.

(immagine 48)

L'SL RNA è dotato di un cap e di un sito di splicing donatore (5'SS). Il pre-mRNA contiene una adenina al sito di ramificazione un tratto di poli-pirimidine (Py) e un sito accettore al 3' (3'SS).
Nella prima reazione di trans-esterificazione il 2'OH dell'adenina nel BP effettua un attacco effettua un attacco nucleofilo sul fosfato al 5'SS. Nella seconda trans-esterificazione l'attacco nucleofilo coinvogle il 3'OH dell'RNA SL e il fosfato al 3'SS.
In questo modo si forma l'mRNA maturo dotato di un SL RNA al 5' con la liberazione di un RNA ramificato a forma di Y che viene rapidamente degradato.

### Autosplicing

Nel 1982 alcuni scienziati scoprirono che un introne dell'rRNA di un protozoo ciliato era capaci di autosplicing senza l'intervento di fattori proteici.

Questi RNA possedevano dunque proprietà catalitiche e potevano svolgere anche la funzione di un enzima (riboenzima).

Questi introni sono stati raggruppati in due classi distinte e denominati **introni autocatalitici di classe I e II**, in funzione del meccanismo catalitico utilizzato nella reazione di splicing.

Gli introni capaci di self-splicing hanno una lunghezza compresa tra 400 e 1000 nt e presentano una estesa conservazione sia nella sequenza che nella struttura secondaria.

I meccanismi di autosplicing di questi 2 gruppi utilizzano due reazioni di trans-esterificazione, ma con una differenza sostanziale: mentre negli introni di tipo II la prima trans-esterificazione è effettuata, analogamente al processo di splicing nucleare catalizzato dallo spliceosoma, da 2'OH di una adenina interna all'introne stesso, negli introni di tipo I essa è effettuata dal 3'OH di una guanosina esterna alla sequenza dell'RNA.

+ **Introni del gruppo I**

Questi introni si torvano nei geni degli rRNA nucleari di alcuni protozoi, e hanno dimensioni comprese tra 250 e 500 nt.

Contengono una "tasca" in grado di legare qualunque nucleotide o nucleoside purchè contenga il ribosio. 
Inoltre hanno una **sequenza guida interna** che si appaia alla sequenza del sito al 5' e determina il sito di attacco nucleofilo al P
dell'introne 5'.

Questi introni assumono una struttura secondaria conservata che consiste in diverse regioni appaiate, numerate da P1 a P9.
A livello tridimensionale questa struttura è organizzata in modo da avvicinare i siti di splicing al 5' e al 3' ed è dotata delle attività catalitiche necessarie per le due reazioni di trans-esterificzione.

Il meccanismo di splicing comporta due reazioni di trans-esterificazione, la prima delle quali effettuata da una **guanosina** esogena mono-, di- o trifosfato (**exoG**) il cui 3'OH effettua un attaco nucleofilo al fosfato al 5' dell'introne. 
In questa reazione l'exoG viene legata all'estremità 5' dell'introne liberando il 3'OH dell'esone a monte.
A questo punto una guanosina all'estremità 3' dell'introne si colloca nel sito attivo, sclazando l'exoG, dove ha luogo la seconda reazione di trans-esterificazione tra il 3'OH dell'esone a monte e il fosfato del sito di splicing al 3'.

(immagine 49)

+ **Introni del gruppo II**

Gli introni di questo gruppo hanno una lunghezza compresa tra i 400 e i 1000 nt.

La maggior parte degli introni del gruppo II è formata da due componenti principali: un ribozima in grado di catalizzare la reazione di autosplicing e una open reading frame codificante per proteine coinvolte nello splicing e nella mobilizzazione dell'introne.

Questi introni sono caratterizzati da una struttura secondaria conservata dotata di attività catalitica.
La struttura secondaria del ribozima è caratterizzata da sei tipiche strutture a stem-loop, denominate D1-D6, che si irradiano da un nucleo centrale e si organizzano a livello tridimensionale in modo da portare in prossimità i siti di splicing al 5' e al 3'.

Il meccanismo catalitico è analogo a quello degli introni spliceosomali e consiste di due reazioni di trans-esterificazione: la prima è data dall'attacco nucleofilo del 2'OH di un'**adenina** interna all'introne (nella regione D6) al fosfato del sito di splicing al 5' nella seconda il 3'OH dell'esone a monte effettua un attacco nucleofilo al fosfato nel sito di splicing al 3', risultante nella concatenazione degli esoni e nella formazione di un intermedio a forma di cappio

(immagine 50)

SnRNP U2 e snRNP U6 hanno somiglianze strutturali con gli introni di tipo II.
Forse il self-splicing del gruppo II è stato il punto di partenza per l'evoluzione allo splicing tramite l'utilizzo dello spliceosoma.


### Splicing alternativo

Lo splicing alternativo consiste nel meccanismo attraverso il quale uno stesso per-mRNA può subire eventi di splicing differenti che portano alla creazione di diversi mRNA alternativi, che a loro volta possono codificare differenti proteine.

Oltre il 90% dei geni umani è interessato da splicing alternativo.

Questo fenomeno fu scoperto da Daved Baltimore che osservò che il gene per la catena pesante $\mu$ dell'immunoglobulina di topo poteva esprimere una forma secreta ($\mu$$_s$) e una forma legata alla membrana ($\mu$$_m$).

L'assortimento combinatorio di eventi di splicing può portare alla generazione di un numero incredibilmente grande di trascritti, come nel caso del gene *Dscam* di Drosophila che può generare oltre 38000 varianti.

Il gene Dscam codifica per recettori che servono per la formazione di connessioni neuronali, e sono caratterizzati da domini extracellulari simili alle immunoglobuline uniti da una regione che attraversa la
membrana.

Questo gene ha 95 esoni variabili su 115 totali. 
L'mRNA maturo presenta 24 esoni, 4 dei quali (A, B, C e D), sono presenti come serie di esoni alternativi.
L'mRNA maturo contiene 1/12 alternative dell'esone A, 1/48 alternative dell'esone B, 1/33 alternative dell'esone C e 1/2 alternative dell'esone D. 
Tutte le combinazioni possibili (12 x 48 x 33 x 2) danno origine a 38016 trascritti alternativi codificanti proteine che avrebbero la stessa struttura, ma con una sequenza aa diversa dei domini A, B, C e D.
NB: Drosophila ha circa 14000 geni!

+ Un **esone costitutivo** è presente in tutte le varianti trascrizionali.

+ Un **esone regolato** è un esone alternativo che viene incorporato in funzione di segnali di regolazione.

Lo splicing alternativo può essere:

+ **costitutivo**. Se  vi sono delle ambiguità nella sequenza intronica; il sistema non è in grado di distinguere tra 2 o più accoppiamenti alternativi. Tramite scelte *casuali* vengono formate diverse versioni della proteina, e queste vengono prodotte in tutte le cellule in cui il gene viene espresso.

Un esempio è la trascrizione del gene *CaMKII$\delta$*. Questo gene contiene 3 esoni alternativi presenti in modo alternativo. 
Il gene è espresso in tutti i tipi cellulari e tessuti di mammifero e codifica per una chinasi.
Le 3 isoforme svolgono la stessa attività ma hanno una diversa localizzazione: $\delta$A si trova a livello neuronale, mentre $\delta$B e $\delta$C si trovano a livello cardiaco.

+ **regolato**. Vengono prodotte versioni diverse della proteina in momenti, condizioni e tipi cellulari diversi (nella sua forma più semplice la proteina può essere semplicemente inattiva o attiva).

Un esempio è l'$alpha$-tropomionina di ratto regola la contrazione delle cellule muscolari.
Il pre-mRNA subisce schemi di splicing diversi a seconda del tipo cellulare in cui viene trascritto.

### Regolazione dello splicing

L'elevata specificità del riconoscimento dei siti di splicing dipende da motivi di sequenza addizionali, coinvolti nella regolazione dello splicing, e localizzati negli esoni o negli intorni, che agiscono come **attivatori (enhancer)** o **repressori (silencer)** del processo di splicing.
Questi elementi di regolazione, in funzione della loro localizzazione all'interno del pre-mRNA e della loro attività, vengono classificati come **enhancer** e **silencer esonici (ESE e ESS)** o **enhnacer** e **silencer intronici (ISE e ISS)**.

Il prosesoo di splicing può essere controllato tramite un *controllo positivo* o *negativo*.

Nel controllo positivo gli elementi ESE vengono normalmente riconosciuti da proteine della famiglia **SR** che contengono uno o più domini in grado di legare l'RNA e una regione, detta SR, ricca di serine e arginine.
L'interazione tra ESE e proteine SR facilita l'assemblaggio dello spliceosoma. 

Nel controllo negativo gli elementi ESS vengono, invece, legati da repressori dello splicing, costituiti da una famiglia di ribonucleoproteine denominate **hnRNP** contenenti domini **RRM** capaci di legare l'RNA.
L'interazione tra i motivi ESS e le proteine hnRNP può inibire lo splicing attraverso vari meccanismi, che tipicamento consistono nella inibizione di interazioni essenziali tra le componenti dello spliceosoma o nel mascheramento degli stessi siti di splicing.

Uno dei sistemi più studiati di regolazione dello splicing riguarda la determinazione del sesso in *Drosophila melanogaster*.

In *Drosophila* il sesso è determinato dal rapporto tra i cromosomi X e gli autosomi, pari a 1 nella femmina e a 0,5 nel maschio.
Il differente dosaggio del cromosoma X nei maschi e nelle femmine comporta un diverso livello di espressione di due geni docificnati i *fattori trascrizionali* **SisA** e **SisB**, localizzati sul cromosoma X doppio nelle femmina rispetto al maschio.

Questi fattori trascrizionali attivano l'espressione del gene denominato **Sex-lethal (Sxl)** a partire da un suo *promotore precoce* (**P$_e$**).

L'azione di questi attivatori trascrizionali (*SisA* e *SisB*) è contrastata da un repressore trascrizionale codificato dal gene **Dpn** e localizzato sul cromosoma 2.

Il gene *Sxl* risulterà espresso solo nelle femmine, dove gli attivatori espressi  da *SisA* e *SisB* sono in eccesso rispetto al prodotto *dpn*.

Al contrario, nei maschi, in cui il livello di *SisA* e *SisB* è dimezzato, prevarrà l'effetto del repressore *Dpn* e *Sxl* non verrà espresso.

*Sxl* viene poi trascritto, sia nelle femmine che nei maschi, a partire da un secondo promotore denominato **P$_m$** (o di mantenimento) a monte di *P$_e$*.
Il pre-mRNA così generato subirà un diverso processo di splicing nei maschi e nelle femmine,in quanto in queste ultime *Sxl*, già presente perchè espressa a partire da *P$_e$*, è in grado di autoregolare lo splicing del suo pre-mRNA.

*Sxl* funge da **repressore** dello splicing inducendo l'espressione di due isoforme di mRNA *Sxl*, di cui solo quella espressa nelle femmine è in grado di esprimere una proteina funzionale, che a sua volta controlla lo splicing del gene **tra** (transformer).

Solo l'isoforma di *tra* espressa nelle femmine codifica per un prodotto funzionale che a differenza di Sxl funziona come attivatore dello splicing utilizzando come cofattore la proteina *Tra2*.
In questo modo nei maschi e nelle femmine vengono prodotte due isoforme differenti della proteina *doublesex (dsx)*.
Queste due isoforme hanno una porzione N-terminale in comune e una porzione C-terminale maschio-specifica (150 aa) o femmina-specifica (30 aa) che inducono lo sviluppo dello stato maschile o femminile.

**(AGGIUNGERE???)**

### Editing dell'RNA

L'editing dell'RNA è un processo post-trascrizionale che genera molecole di RNA che differiscono dal loro stampo di DNA in una o più posizioni, modificando così l'informazione genetica presente nel gene.
L'editing utilizza due diversi meccanismi:

+ la **conversione** di una base in un'altra;
+ l'**inserzione** o **delezione** di nucleotidi.

La funzione svolta dall'editing è quella di apportare le opportune correzioni per rendere i trascritti funzionali o per modulare l'espressione di prodotti alternativi in diverse condizioni o tessuti.

Esempi di editing per conversione di basi nei mammiferi sono:

+ la conversione della citosina in uracile nel gene per l'**apolipoproteina B**, il cui trascritto a seconda che subisca o meno il processo di editing, può codificare due proteine distinte **ApoB100** e **ApoB48**.

**ApoB100** viene prodotta negli epatociti del fegato e serve per il trasporto e il rilascio del colesterolo ai tessuti, mentre **ApoB48** viene prodotta nell'intestino e serve per il trasporto del colesterolo ai tessuti. 

La conversione della citosina in uracile nella posizione 6666 dell'mRNA, catalizzata dalla deaminasi APOBEC1, avviene solo nell;intestino e, comportando la trasformazione del codone CAA in UAA, introduce un codone di stop prematuro, responsabile della formazione dell'isoforma ApoB.

+ la conversione di adenosina (A) in inosina (I). Questo evento interessa il gene per la subunità 2 del canale ionico AMPA che risponde al glutammato (GRIA2) in cui uno degli enzimi ADAR riconosce come substrato l'RNA a doppio filamento formato dall'appaiamento di un esone e del successivo introne (l'editing avviene prima dello splicing). L'editing in GRIA2 introduce cambiamenti nella sequenza amminoacidica. 

La conversione della glutamina in arginina modifica la permeabilità al calcio del canale. Senza questo editing sia lo sviluppo del cervello che del sistema ematopoietico sono gravemente compromessi.

Un esempio di editing inserzionale è stato scoperto nel protozoo *Trypanosoma brucei*.

L'RNA prodotto da questi protozoi diviene funzionale solo dopo che l'editing, che consiste nell'aggiunta e delezione di uridine in specifiche posizioni, sia stato completato.

I geni sono quindipresenti nel genoma in una forma criptica e sono ufficialmente riconoscibili. Per questa ragione sono anche definiti **criptogeni**.
Le posizioni specifiche che dovranno essere editate e il numero corretto di U sono determinati dagli **RNA guida (gRNA)**.
Questi sono piccoli RNA che contengono una breve sequenza antisenso che si appaia con il trascritto non editato a valle del sito in cui andranno inserite o eventualmente rimosse le uridine.

Nell'editing per inserzione di nucleotidi, nella zona adiacente al tratto di complementarietà si ha una regione (regione di editing) non appaiata per la presenza di A che non hanno le corrispettive U nel pre-mRNA.
Una endonucleasi taglia in corrispondenza del sito di editing riconoscendo la regione non appaiata con i gRNA e, successivamente, l'enzima **TUTasi (Terminal Uridil Transferasi)** aggiunge le U al 3'OH del frammento di pre-RNA a monte.
Una ligasi, infine, unisce le estremità 3'OH e 5'-fosfato ristabilendo la continuità della molecola di RNA.

Il processo di editing inserzionale è generalmente molto esteso e richiede numerosi gRNA. 

Le molecole di *gRNA* presentano 3 regioni:

1. una regione **ancora**;
2. una regione indicante il sito di aggiunta di U (ricca in A);
3. un segmento 3' poli-U il cui ruolo non è chiaro.

Procedimento:

+ la regione ancora si appaia a valle della regione da editare;
+ la regione ricca in A del gRNA protrude poichè non presenta basi complementari sul pre-RNA;
+ un'endonucleasi riconosce questa struttura e taglia sul filamento opposto (RNA da editare);
+ una TUTasi addiziona le U;
+ una RNA ligasi ricollega il filamento.


### Traslocazione nucleo-citoplasmatica degli RNA

Una volta completato il processo di maturazione all'interno del nucleo gli RNA devono essere traslocati nel citoplasma, dove l'mRNA maturo pfà essere tradotto in proteina.
 
Il trasporto di molecole con PM superiore ai 50kDa avviene tramite un processo di trasporto attivo (richiede energia) mediato dal **complesso del poro nucleare (NPC)**, grandi complessi multiproteici i cui componenti sono denominati **nucleoporine**.

I fattori proteici che agiscono come mediatori del trasporto attivo degli mRNA attraversp gli NPC controllano anche che il processo di maturazione sia stato completato e sia avvenuto correttamente.
Solo le molecole di mRNA associate al giusto corredo di proteine dunque, sono selezionate per il trasporto; questo passaggio viene chiamato **rimodellamento dell'mRNP**. 

Il trasporto è mediato dai recettori di trasporto nucleare che vengono caricati sull'mRNA maturo.
Una volta trasportato nel citoplasma il recettore di trasporto nucleare si stacca e ritorna nel nucleo per essere riciclato.

## La traduzione

### Il codice genetico

Il codice genetico è lo stesso in tutti gli organismi, procarioti ed eucarioti, per cui viene detto che il *codice genetico è* **universale**.

Il codice genetico è formato da 64 codoni (triplette di basi), 3 dei quali (**UAA**, **UAG** e **UGA**) non codificano per alcun amminoacido, e sono detti **codoni di stop**. I codoni di stop segnalano la terminazione della sintesi proteica.

Gli altri 61 codoni codificano per i 20 tipi di amminoacidi che vengono utilizzati nella sintesi proteica: ne deriva che un amminoacido può essere codificato da più codoni. 
I diversi codoni che specificano per lo stesso amminoacido vengono chiamati **codoni sinonimi** e un codice così fatto viene detto **codice degenerato**.

Il codice genetico però *non è ambiguo*, cioè ciascum codone codifica per un solo amminoacido, senza eccezioni.

Il protagonista della sintesi proteica è l'RNA:

+ l'**RNA messaggero (mRNA)** porta l'informazione copiata dal DNA sotto forma di codoni;
+ l'**RNA transfer (tRNA)** decifra il codice mediante uno specifico anticodone e, associato a lui vi è un particolare amminoacido;
+ l'**RNA ribosomale (rRNA)** si associa con una serie di proteine per formare iribosomi, per sintetizzare le proteine.

### Il tRNA

Francis Crick ipotizzò l'esistenza di "adattatori" molecolari che potessero riconoscere da una parte i codoni del messaggio genetico e dall'altra gli specifici amminoacidi da inserire nella sequenza delle proteine.
Questo adattatore è il **tRNA (RNA transfer, RNA di trasferimento)**.
In ogni cellula esiste almeno un tipo di tRNA per ciascuno dei 20 tipi di amminoacidi utilizzati nella sintesi proteica, ma spesso ve ne è anche più di uno.

I tRNA sono piccole molecole costituite da una sequenza di 73-93 nt.
I tRNA hanno una caratteristica struttura secondaria a trifoglio risultante dall'appaiamento di basi complementari che si trovano in diverse regioni della sequenza nucleotidica. 

Nella struttura a trifoglio riconosciamo:

+ un **braccio accettore** formato dalle due estremità della molecola;
+ 3 bracci costituiti ciascuno da uno stelo a doppio filamento e da un'ansa di basi non appaiate, chiamato **braccio T$\Psi$C**;
+ un **braccio D**;
+ un **braccio dell'anticodone**
+ un braccio accessorio di lunghezza variabile (a volte).

Il **braccio accettore** è formato dall'appaiamento delle due estremità della molecola, ed è così chiamato perchè su di esso si lega l'amminoacido.
L'amminoacido si lega all'estremità 3', che è sempre una A preceduta da due C. 

Il **braccio T$\Psi$C** così chiamato per la presenza, nella sua ansa a singolo filamento, di questa sequenza, dove T indica una timina e $\Psi$ indica la base modificata **pseudouridina**.

Il **braccio D** prende il nome dalla presenza nella sua ansa di un'altra base modificata, la **diidrouridina**.

Il **braccio dell'anticodone** è così chiamato per la presenza nella sua ansa della tripletta di nucleotidi che riconosce per appaiamento di basi il codone sull'mRNA, e si trova sempre fiancheggiata al lato 3' da una purina e al lato 5' da un uracile.

Il **braccio variabile** è situato tra il braccio T$\Psi$C e quello dell'anticodone ed è di lunghezza variabile da 3 a 21 basi nei diversi tRNA.

La struttura a trifoglio non rappresenta la vera struttura dei tRNA.
I 4 steli a doppio filamento infatti, vanno nel loro insieme a formare una struttura tridimensionale complessa.
La struttura secondaria a trifoglio di tutti i tRNA è ripiegata su se stessa a formare una struttura terziaria (tridimensionale) a **L**.

Nella struttura a L troviamo l'anticodone all'estremità del braccio lungo della L, questo è esposto verso l'esterno per rotazione della regione dell'anticodone.
L'amminoacido è caricato sull'estremità del braccio corto della L.
I due bracci T$\Psi$C e D vanno a formare l'angolo della L, con le due anse non appaiate all'esterno dell'angolo.

I tRNA vengono trascritti sotto forma di precursori che dovranno subire un processo di maturazione per generare i tRNA funzionali.

I pre-tRNA eucariotici e procariotici contengono estremità più estese sia al 5' che al 3' che dovranno essere rimosse dall'azione di endonucleasi ed esonucleasi per generare le molecole di tRNA mature e funzionali.
L'estremità 5' del tRNA maturo viene generata d aun taglio endonucleolitico catalizzato dall'enzima **RNasi P**, una ribonucleoproteina la cui componente primaria è l'**RNA M1** che esercita l'attività catalitica.


I tRNA non hanno però alcuna diretta affinità specifica per gli amminoacidi che devono caricare. 
Il processo di caricamento degli amminoacidi sui corrispondenti tRNA viene catalizzato da una classe di enzimi, chiamati **amminoacil-tRNA sintetasi**.

Mentre ogni amminoacil-tRNA sintetasi riconosce specificamento un solo amminoacido, essa riconosce tuti i tRNA sui quali questo può essere caricato, cioè i cosiddetti **tRNA isoaccettori**.

Il ruolo delle amminoacil-tRNA sintetasi è quello di catalizzare la formazione di un legame acilico ad alta energia tra il gruppo carbossilico dell'amminoacido e il gruppo idrossilico in posizione 2' o 3' della adenosina che costituisce l'estremità 3' del tRNA. 

Il caricamento dell'amminoacido sul tRNA avviene in due passaggi consecutivi, entrambi catalizzati dalla stessa amminoacil-tRNA sintetasi:

1. l'amminoacido viene attivato usando l'energia di una moleocla di ATP formando amminoacil-AMP (aa) e rilasciando pirofosfato (PP$_1$);

(immagine 52)

2. l'energia dell'amminoacil-AMP viene utilizzata per trasferire l'amminoacido al tRNA per formare amminoacil-tRNA con liberazione di AMP.


(immagine 53)


Le amminoacil-tRNA sintetasi hanno sempre 3 siti di legame:

1. uno per l'amminoacido;
2. uno per il tRNA corrispondente;
3. uno per la molecola di ATP necessaria alla reazione.

Le amminoacil-tRNA sintetasi possono essere monomeriche, dimeriche o tetrameriche, ma svolgono sempre la stessa funzione.
Sulla base della struttura del loro sito attivo, le sintetasi possono essere divise in due gruppi:

1. le **sintetasi di classe I**, generalmente monomeriche, legano inizialmente l'amminoacido al 2'OH del tRNA;
2.le **sintetasi di classe II**, generalmente dimeriche o tetrameriche, legano l'amminoacido al 3'OH del tRNA.


Esistono dei meccanismi di controllo dell'accuratezza del caricamento dei tRNA; questo meccanismo viene detto di **"correzione di bozze"**.
In genere le sintetasi escludono dal sito di attivazione alcuni amminoacidi perchè troppo grandi o con forme diverse da quella corretta, ma possono erroneamente accettare un amminoacido errato strutturalemnte simile a quello corretto.

La frequenza di errore viene ridotta dal passaggio dell'amminoacil-AMP, prima del trasferimento sul tRNA, in un *"sito di correzione"* presente nell'enzima stesso.

**Esempio:** amminoacil-sintetasi per l'isoleucina di *E. coli*.

Questa sintasi esclude dal sito alcuni amminoacidi perchè strutturalmente troppo grandi o non compatibili, ma può accettarne altre sempre non corrette, come la *valina* e attivarla (cioè legarla all'AMP.
L'amminoacido attivato però, prima di essere trasferito sul tRNA, transita nel sito di correzione dell'enzima stesso che, se l'amminoacido è corretto (in questo caso l'isoleucina), lascia prosegure la reazione, mentre se coinvolge un amminoacido errato (come la valina) porta a idrolisi del *Val-AMP*.

La frequenza con cui la valina viene caricata erroneamente sull'AMP è di 1/225, mentre la frequenza con cui il meccanismo di correzione fallisce è di 1/270.
Questo significa che la frequenza con cui viene formato Val-tRNA$^I$$^l$$^e$ è di: (1/225 x 1/270) = 1/60.000


+ **La teoria del vacillamento**

Poiché il codice genetico utilizza 61 codoni diversi per specificare 20 amminoacidi, ci si aspetta che nella sintesi proteica siano coinvolti 61 diversi tRNA, di cui alcuni caricati con lo stesso amminoacido. Tuttavia molti tRNA riconoscono più di un codone, facendo sì che il numero dei tRNA totali sia molto inferiore a 61 (es. nell'uomo sono presenti solo 48 tRNA diversi).

La degenerazione del codice genetico in terza posizione (uno stesso amminoacido può essere espresso da più triplette che differiscono solo per la terza base), suggerì che nel riconoscimento codone-anticodone fossero implicati solo due appaiamenti di basi (1a e 2a del codone, 3a e 2a dell'anticodone).
Non ci sarebbe un appaiamento specifico tra la 3a base del codone e la 1a dell'anticodone.

Crick propose la **teoria del vacillamento (wobble)**, per cui nell'appaiamento codone-anticodone nel sito di decodificazione del ribosoma, l'ansa dell'anticodone del tRNA presenta una certa deformazione strutturale conferendo al tRNA una certa flessibilità di appaiamento.

Inoltre, nella posizion 1 dell'anticodone, possono essere presenti basi modificate quali l'inosina e la tiouridina che hanno proprietà di appaiamento delle basi particolari.
 

### Il ribosoma

I ribosomi sono delle *"macchine molecolari"* che sintetizzano le proteine decodificando l'informazione portata dall'mRNA.

Tutti i ribosomi, sia procariotici che eucariotici, sono delle particelle ribonucleoproteiche, cioè sono composti da alcune molecole di RNA (**rRNA**) e da numerose proteine (**rp = proteine ribosomali**),

rRNA e r-proteine sono assemblati a costituire due subunità ribosomali distinte, una maggiore e una minore.

I ribosomi, le loro subunità e gli RNA che li compongono vengono generalemnte denominati in base alla loro velocità di sedimentazione.
I valori in S delle subunità non sono additivi rispetto a quelli dei ribosomi interi perchè la velocità di sedimentazione non è direttamente proporzionale alla massa.

I ribosomi procariotici sono, nel loro intero, denominati **70S** e sono formati da una subunità **30S** e da una **50S**.
Quelli eucarioti sono, nel loro insieme, denominati **80S** e sono formati da una subunità **40S** e da una **60S**.

Se in una cellula si nota un'alta presenza di rRNA significa che vi sono molti geni codificanti.

La sintesi e la maturazione degli rRNA avviene nel nucleolo (corpo
granulare sferico non delimitato da membrana).
I geni codificanti per gli rRNA vengono trascritti sotto forma di grandi molecole di RNA precursore **pre-rRNA** che poi daranno origine alle molecole di RNA mature in seguito all'escissione delle porzioni in eccesso. Questo processo è denominato **processing (processamento)**.

Il processing consiste in una serie di tagli endonucleolitici ed esonucleolitici 3'$\rightarrow$ 5' e 5' $\rightarrow$-3', ma non si ha la concatenazione dei frammenti prodotti (come avviene invece nello splicing).
Il processing incomincia quando la trascrizione è quasi completata.


In *E. coli* i geni per gli rRNA sono presenti in 7 copie, organizzati in altrettanti operoni ciascuno dei quali contiene una copia di ciascun tipo di rRNA (rRNA 5S, rRNA 16S, rRNA 23S).

La trascrizione dell'operone genera un RNA precursore 30S che poi subirà un processing che richiede l'azione della **RNasi III**.
Questo enzima effettua tagli endonucleoltici in 2 regioni complementari che fiancheggiano sia l'rRNA 16S che 23S.

I pre-rRNA separati sono processati dalla **RNasi E** (endonucleasi, responsabile della rimozione dell'rRNA 5S dalla molecola precursore) al 5', ed al 3' dalla esonucleasi **RNasi T**.

(immagine 54)

Il gene per l'rRNA 5S sono organizzati in tandem, hanno una diversa localizzazione nel genoma, non sono trascritti nel nucleolo e sono trascritti dalla RNA pol III. 
Viene processato per rimozione dei nt al 3'. Entra poi nel nucleolo.

Come snoRNP (ribonucleoproteine) gli RNA guida si appaiano a regioni complementari del pre-rRNA e portano un enzima che modifica la posizione appropriata.
Altri RNA guida provocano modificazioni conformazionali della struttura del pre-rRNA esponendo i siti di taglio alla nucleasi per formare l’rRNA maturo. 
Tutti questi RNA sono snoRNA ed agiscono insieme a proteine per formare le snoRNP (es. snoRNA E1 e E2 partecipano alla maturazione del 18S e snoRNA E3 a quella del 5.8S).

Gli rRNA hanno una struttura secondaria complessa dovuta ad appaiamenti di basi intramolecolari tra regioni complementari.
Le regioni appaiate assumono una struttura a doppia elica e nel loro insieme si ripiegano, nel ribosoma, in una complessa struttura tridimensionale.

+ **La biogenesi dei ribosomi**

(immagine 55)

La biogenesi dei ribosomi è stata studiata in S. cerevisiae; è un processo dinamico che comprende la sintesi e la modificazione dell'rRNA, l'assemblaggio con le r-proteine e l'assemblaggio transitorio con proteine non rp.

Una volta avvenuto l'assemblaggio i ribosomi vengono trasportati attraverso i pori nucleari nel citoplasma.

+ **La struttura del ribosoma**

La struttura complessiva dei ribosomi è dovuta soprattutto agli rRNA che con la loro struttura tridimensionale costituiscono l'impalcatura
su cui si assemblano le rp. 
Le rp si trovano per lo più nella parte esterna del ribosoma, e hanno in genere una struttura globulare con prolungamenti che si infilano nell'rRNA.

Le rp (rpL e rpS) assistono l'rRNA nel ripiegamento e nell'acquisizione della sua corretta struttura tridimensionale. 
Le rp sono in genere delle proteine piccole e basiche che non partecipano direttamente alla catalisi.

E` possibile costituire subunità ribosomali funzionanti in vitro.
Perchè questo avvenga le r-proteine devono essere aggiunte all'rRNA in *gruppo con un ordine definito*.

In E. coli il primo passaggio della ricostituzione della subunità 30S è l'associazione dell'rRNA 16S con un gruppo di 15 r-proteine, che sono le ultime che si erano staccate al momento della dissociazione della subunità ribosomale. Solo dopo si ha l'assemblaggio delle rimanenti 6 r-proteine (le prime che si erano dissociate).
All'interno di questi gruppi anche le singole r-proteine si associano alla ribonucleoproteina in formazione con un ordine preciso: alcune si associano per prime legandosi direttamente all'rRNA, mentre altre si possono associare solo dopo che si sono assemblate le prime.


Nella struttura della subunità minore 30S distinguiamo una "base" e una "testa"; dalla base protrude una "piattaforma" che è separata dalla testa da un "solco". 
Nella subunità maggiore 50S osserviamo una "protuberanza centrale" fiancheggiata da un lato da un "peduncolo" e dall'altro da una "cresta". Quest'ultima è separata dalla protuberanza centrale da una "valle".

(immagine 56)

Il ribosoma ha 3 siti di legame per il tRNA: 

1. il **sito A** (accettore), che lega il tRNA amminoacilato in ingresso;
2. il **sito P** (peptidilico), che lega l'ultimo tRNA entrato e porta la catena peptidica nascente;
3. il **sito E** (exit), che lega il tRNA scarico che deve essere rilasciato.

I siti A e P si trovano a cavallo tra le due subunità, cosicché ciascuno di essi è composto di due emisiti, uno nella subunità minore e uno nella subunità maggiore del ribosoma.

I tRNA sono posizionati in modo che gli anticodoni, che si torvano all'estremo del braccio lungo della struttura a L dei tRNA, si possano appaiare con i codsoni dell'mRNA nella subunità minore del ribosoma in quello che viene chiamato **centro di decodificazione**.
Le estremità del braccio corto della struttura a L dei tRNA che portano l'amminoacido e il peptide nascente, si trovano nella subunità maggiore e in particolare nel **centro della peptidil transferasi**, sito responsabile della formaizone dei legami peptidici.

Nella subunità 30S sono presenti due piccoli canali, uno di entrata e uno di uscita, in cui scorre l'mRNA durante il processo di traduzione.

Il canale di entrata è di una larghezza tale per cui l'mRNA perde le sue strutture secondarie ed entra disteso nel centro di deocdificazione, dove gli appaiamenti codone-anticodone nei siti A e P sono facilitati dal fatto che, tra i due codoni, l'mRNA forma un angolo.
Nella subunità 50S si trova un altro canale, il tunnel per l'Fuscita della catena peptidica nascente che attraversa la subunità partendo dal centro peptidil transferasico.

(immagine 57)

## I meccanismi della sintesi proteica 

Sia nei procarioti che negli eucarioti la sintesi di tutte le proteine inizia all'*estremità ammino terminale* (segue la direzione NH$_2$-terminale $\rightarrow$ COOH-terminale) come l'amminoacido **metionina**.

Questo aa è codificato dal codone **AUG** (in alcuni casi vengono usati i codoni GUG e UUG).

La sintesi proteica si divide in 3 fasi: inizio, allungamento e terminazione.

### L'inizio della sintesi nei procarioti

Nei procarioti la metionina di inizio è modificata chimicamente per aggiunta di un **gruppo formilico** che ne blocca il gruppo amminico.
Questo avviene ad opera dell'enzima **metionil-tRNA transformilasi** dopo essere stata caricata sul tRNA.

Il gruppo amminico degli aa, durante la sintesi proteica, è essenziale per la formazione del legame peptidico con l'aa precedente. La presenza del gruppo formilico impedisce perciò alla metionina modificata di essere utilizzata nella fase di allungamento.

Per questo motivo nella cellula ci sono 2 tipo di tRNA per la metionina:

+ il tRNA di inizio **tRNA$_i$$^f$$^M$$^e$$^t$** per la metionina che verrà formilata;
+ il **tRNA$^M$$^e$$^t$** per le metionine che saranno inserite internamente alle catene peptidiche.

Inoltre il tRNA di inizio fMet-tRNA$_i$$^f$$^M$$^e$$^t$ entra direttamente nell'*emisito P* senza passare nel sito A (come tutti gli altri amminoacil-tRNA).

(immagine 59)

L'inizio della traduzione convolge sempre l'interazione preliminare tra la sub. minore del ribosoma, fMet-tRNA$_i$$^f$$^M$$^e$$^t$, e mRNA (formano sub. 30S).
Solo successivamente viene richiamata la subunità maggiore e si forma il complesso di inizio 70S.

E' necessario che il complesso di inizio si assembli sull'mRNA in corrispondenza del codone di inizio (in genere AUG).
I codoni AUG possono ovviamente essere presenti in più punti durante la fase di lettura aperta (ORF) senza però avere la funzione di segnale di inizio della traduzione.

Come viene selezionato un codone AUG di inizio?

Pochi nucleotidi a monte dell'AUG di inizio troviamo una sequenza molto conservata che viene chiamata **sequenza di Shine-Dalgarno (SD)**.
Questa sequenza, AGGAGG, precede di 7 nucleotidi il codone di inizio e rappresenta il sito di legame dei ribosomi all'mRNA.

Questa sequenza viene riconosciuta da una sequenza complementare di pirimidine sull'rRNA 16S della subunità ribosomiale minore (30S).
L'interazione è fra estremità 3' dell'rRNA 16S con la sequenza di Shine-Dalgarno (è sufficiente un appaiamento di 4-6 basi).

(immagine 58)

#### Fattori di inizio nei procarioti

Per il processo di inizio sono necessari anche vari fattori proteici, detti **fattori di inizio**, che nei procarioti sono solo 3: 

+ **IF1** 
	1. contribuisce insieme a IF3 alla dissociazione del ribosoma 70S;
	2. si lega alla subunità 30S nella regione che andrà a formare il sito A del ribosoma impedendo agli amminoacil-tRNA di entrarvi;

2. **IF2** è una GTPasi (lega e idrolizza GTP per funzionare) che:
	1. interagisce con la sub. 30S;
	2. promuove l'associazione con fMet-tRNA$_i$$^f$$^M$$^e$$^t$ all'emisito P;
	3. impedisce l'interazione con altri tRNA carichi;

3. **IF3** 
	1. è coinvolto nella dissociazione dei ribosomi interi nelle due subunità;
	2. legato alla sub. 30S è essenziale perchè questa si leghi in modo specifico al sito di inizio sull'mRNA;
	3. impedisc eil precoce legame con la sub. 50S;
	4. aumenta la specificità del sito P per tRNA$_i$$^f$$^M$$^e$$^t$.

Tutti e tre i fattori interagiscono con la subunità minore del ribosoma e sono necessari per la formazione del complesso di inizio 30S.

#### Processo di inizio della traduzione nei procarioti

Si ha un primo intervento di IF1, che legandosi alla sub. 30S nel ribosoma intero contribuisce alla dissociazione dello 2 sub..
IF3 invece interagisce solo con la sub. 30S già dissociata e, impedendone la riassociazione con la sub. 50S la mantiene disponibile per un nuovo inizio.

A questo punto **IF2-GTP** va a legarsi alla subunità 30S in prossimità dell'emisito P dove promuove l'ingresso del tRNA di inizio fMet-tRNA$_i$$^f$$^M$$^e$$^t$. A questo punto si ha il legame, mediato da IF3, dell'mRNA alla sub. 30S.

Nel complesso di inizio 30S la presenza di IF1 e IF2 alle adiacenze degli emisiti A e P impedisce l'interazione della sub. ribosomale con qualsiasi altro tRNA carico tranne fMet-tRNA$_i$$^f$$^M$$^e$$^t$.

Successivamente si ha l'associazione del complesso di inizio 30S con la subunità ribosomale 50S formando così il complesso 70S.
Perchè questo avvenga devono essere rlasciati i fattori IF1 e IF3 (questo permette l'assemblaggio della sub. grande) e successivamente il rilascio di IF2 che dipende dall'idrolisi di GTP in GDP.

Il complesso d'inizio a questo punto è formato da:

+ il ribosoma intero 70S;
+ un mRNA;
+ un fMet-tRNA$_i$$^f$$^M$$^e$$^t$.

Ora può iniziare la fase di allungamento.


### L'inizio della sintesi negli eucarioti

Anche negli eucarioti la traduzione inizia con la formazione di un complesso tra la subunità ribosomale minore, l'mRNA e il tRNA di inizio, che vanno a costituire il **complesso di pre-inizio 43S**.

A differenza dei procarioti, negli eucarioti la metionina di inizio *non* è formilata.
Esistono comunque due tRNA per la metionina, uno utilizzato per l'inizio chiamato **tRNA$_i$$^M$$^e$$^t$**, e uno per la fase di allungamento chiamato **tRNA$^M$$^e$$^t$**.

Un'altra differenza è il meccanismo di interazione tra mRNA e sub. piccola del ribosoma.
Nei procarioti, la sequenza di SD permette un inizio della traduzione "interno" all'mRNA e quindi la possibilità di mRNA policistronici.
Negli eucarioti, invece, la sub. minore del ribosoma interagisce inizialmente con l'estremità 5' dell'mRNA e da lì migra, mediante un processo di "scansione", lungo la **5'UTR** (*Untraslated region*, è la regione dell'mRNA che si trova a monte rispetto al codone di inizio).fino a trovare il primo AUG che verrà utilizzato come codone di inizio della traduzione.
Questo meccanismo è incompatibile con la presenza di più sequenze codificanti in una singola molecola di mRNA.

#### Fattori di inizio

Mentre nei procarioti sono necessari 3 fattori, ciascuno costituito da una singola catena polipeptidica, negli eucarioti i fattori sono più del doppio e sono molto grandi e costituiti da più subunità.

I fattori di inizio eucariotici vengono indicati con la signa **eIF** cui seguono numeri e lettere di specificazione.

#### Processo di inizio della traduzione negli eucarioti

I fattori **eIF1**, **eIF1A** e **eIF3** svolgono le stesse funzioni di IF1
e IF3 procariotici, cioè contribuiscono alla dissociazione del ribosoma intero 80S nelle due subunità legando la subunità piccola 40S e alla stabilizzazione del complesso di inizio.

Il fattore **eIF-2B** permette il legame di una molecola di GTP a
**eIF-2**; questo legame aumenta l'affinità di eIF-2 per il Met-tRNA$_i$$^M$$^e$$^t$. Il Met-tRNAi viene legato a **eIF2-GTP**, formando un
complesso ternario (Met-tRNA$_i$$^M$$^e$$^t$/eIF2-GTP) che viene
caricato sul 40S da **eIF5**.

Si ha così la formazione del **complesso di pre-inizio 43S** che comprende una subunità 40S, il Met-tRNA$_i$$^M$$^e$$^t$ e i fattori finora indicati.

Separatamente si forma un complesso tra l'mRNA e il fattore **eIF4**; eIF4 è composto dalle subunità **eIF4A**, **eIF4B**, **eIF4E**, **eIF4G**.

**eIF4G** è una grande proteina che costituisce un'impalcatura su cui si monta il complesso. E` legata a **eIF4E** e a **eIF4A**, insieme alle quali costituisce l'intermedio che prende il nome di **eIF4F**.

eIF4F interagisce con l'mRNA mediante un'interazione specifica tra la subunità eIF4E e il cap legato all'ultimo nucleotide presente all'estremita 5' di tutti gli mRNA eucariotici. Per questo motivo viene anche chiamato **cap binding protein**.

Successivamente, l'interazione tra il complesso di pre-inizio 43S e il complesso eIF4F/mRNA risulta nel **complesso di pre-inizio 48S** in cui l'estremità 5' dell'mRNA è legata alla subunità ribosomale 40S.

A questo punto la sub 40S con i fattori associati inizia la scansione, ATP-dipendente, lungo la 5'UTR fino a trovare il codone di inizio AUG.
 
Poichè la scansione può essere ostacolata dalla presenza di strutture secondarie (si formano per appaiamento intramolecolare di basi complementari) è necessaria un'*attività elicasica* che sciolga queste strutture.
Questa attività è svolta dai fattori **eIF4A** e **eIF4B** che denaturano ogni struttura secondaria si trovi tra i primi 15 nucleotidi (solo eIF4A) e oltre i primi 15 nucleotidi (sia eIF4A che eIF4B).

Anche negli eucarioti sono state identificate delle sequenze consenso, anche se non molto stringenti, dette **sequenze di Kozak** (RNNAUGG, dove R indica una purina).

Durante la scansione la subunità 40S porta, nell'emisito P, il tRNA iniziatore il cui anticodono si appaia sul codone di inizio AUG. 
Quando la sub. 40S si trova sul codone di inizio può essere reclutata la subunità la sub. 60S formando così il complesso 80S.

Perchè questo avvenga è necessario il fattore antiassociativo **eIF6** che lega 60S impedendone  la riassociazione con la sub. 40S, mantenendola disponibile all'utilizzo.

Perchè 60S possa essere reclutata, è anche necessario che il complesso di inizio 48S rilasci i fattori eIF2 e eIF3.
Il reclutamento della sub. 60S porta al rilascio dei rimanenti fattori di inizio, con idrolisi di GTP da parte di **eIF5B**.

Un'altra proteina è coinvolta nell'inizio della traduzione, la **PABP**, che si trova associata in varie copie alla coda poli(A) che si trova all'estremità 3' degli mRNA eucariotici.
Questa proteina, pur rimanendo legata al poli(A), interagisce con il fattore di inizio eIF4G associato all'estremità 5' dello stesso mRNA.
Questa interazione porta a contatto le due estremità dell'mRNA, che quindi assume una configurazione circolare (o ad ansa), cosicchè i ribosomi che terminano la traduzione al 3' dell'mRNA vengono rilasciati in prossimità del 5'.

(immagine 16.10 p401 da scannerizzare)

Il fattore eIF4F resta legato al cap tramite la sua subunità eIF4E.

Questo tipo di inizio viene definito **inizio cap-dipendente** ed è utilizzato nella maggioranza degli mRNA eucariotici.

#### Meccanismi di inizio alternativo cap-indipendente negli eucarioti

Esistono mRNA eucariotici che utilizzano meccanismi di inizio diversi da quello cap-dipendente.

Il caso più notevole è quello dell'inizio interno, scoperto e studiato in alcuni virus che infettano cellule eucariotiche, ma riscontrato anche in alcuni mRNA cellulari. 

Alcuni virus hanno un genoma costituito da una molecola di RNA che funge anche da mRNA.
Questo RNA non è fornito di 5'cap e quindi non può sostenere una sintesi proteica che utilizzi il meccanismo cap-dipendente.
Può essere però tradotto poichè contiene, nel tratto precedente la regione codificante, una particolare sequenza nucleotidica capace, con l'ausilio di specifici fattori proteici, di reclutare direttamente la subunità ribosomale 40S  e operare un inizio di traduzione "interno".

Le sequenze di RNA che hanno la proprietà di reclutare le sub. 40S indipendentemente dal 5'cap vengono chiamate **IRES**.

Questi stessi virus, quando infettano la cellula eucariote , producono un enzima che taglia il fattore eIF4G, inibendo così la traduzione cap-dipendente degli mRNA endogeni della cellula ospite.

(immagine 60)

### Allungamento

Al termine del processo di inizio si ha:

+ un ribosoma intero legato all'mRNA in corrispondenza del codone di inizio AUG;
+ l'anticodone del tRNA di inizio legato all'mRNA e posizionato nel sito P del ribosoa;
+ il sito A del ribosoma vuoto.

Ogni ciclo di allungamento è conposto da 3 passaggi:

1. l'entrata nel sito A di un tRNA carico;
2. il trasferimento del primo aa o della catena peptidica nascente dal tRNA nel sito P sul nuovo amminoacido legato al tRNA in posizione A con formazione del legame peptidico;
3. la traslocazione di tutto l'insieme (codone dell'mRNA/tRNA/peptide nascente) dal sito A al sito P, in modo che l'mRNA esponga sul sito A (ora vuoto) il codone seguente. Si ristabiliscono  così le condizioni iniziali, con il sito P occupato dal peptidil-tRNA e il sito A vuoto, con inizio di un nuovo ciclo.

(immagine 61)

+ **Prima fase di allungamento nei procarioti: il legame aa-tRNA sul sito A**


Per il processo di allungamento, nei *procarioti*, sono necessari anche 3 fattori proteici: **EF-Tu**, **EF-Ts** ed **EF-G** (EF, Elongation Factor). Sono necessarie anche molecole di GTP.

Negli *eucarioti* troviamo 3 fattori proteici diversi da quelli procariotici ma che ne svolgolo le stesse funzioni: **eEF-1A**, **eEF-1B** e **eEF-2**.

All'inizio di ogni ciclo di allungmaento il sito P è occupato dall'ultimo tRNA entrato, il sito A è vuoto, ed il sito E è occupato dal precedente tRNA ormai scarico (oppure è uoto se nel sito P abbiamo fMet-tRNA$_i$$^f$$^M$$^e$$^t$).

Nella prima fase del ciclo entra nel sito A un nuovo amminoacil-tRNA.
Questo ingresso è medito dal fattore EF-Tu.
Questo lega dapprima una molecola di GTP formando un complesso binario EF-Tu-GTP.
Il legame poi con un amminoacil-tRNA risulta nella formazione di un complesso ternario che è attivo nel trasferimento del tRNA carico al sito A del ribosoma.

Per una corretta sintesi proteica è essenziale il corretto appaiamento codone-anticodone.

Queste interazioni avvengono nel "centro di decodificazione" della sub. minore del ribosoma che è costituito essenzialmente da regione dell'rRNA 16S e non contiene proteine ribosomali.

Solo se l'appaiamento codone-anticodone è corretto, il ribosoma subisce un cambiamento conformazionale che porta all'idrolisi del GTP da parte dell'**EF-Tu** a cui esso è legato.
A questa idrolisi segue il rilascio di **EF-Tu-GDP** e l'associazione stabile dell'amminoacil-tRNA al sito A del ribosoma.

Il rilascio di EF-Tu-GDP è necessario perchè il ribosoma possa procedere nella formazione del legame peptidico.

Una volta rilasciato EF-Tu-GDP non è utilizzabile per un altro ciclo se prima non viene convertito in EF-Tu-GTP ad opera del fattore di allungamento **EF-Ts**, che avisce come fattore di scambio per il GTP.


+ **Seconda fase di allungamento nei procarioti: formazione del legame peptidico**

In questa fase si ha la formazione del legame peptidico tra l'ultimo aa della catena nascente all'estremità 3' del tRNA nel sito P, e l'aa portato dal tRNA nel sito A con conseguente spostamento della catena peptidica dal sito P al sito A.

Non esiste un enzima o fattore proteico che catalizzi la formazione del legame peptidico.
L'attività peptidil-transferasica è una proprietà del ribosoma stesso localizzata nella subunità grande, nel *centro della peptidil transferasi*, che è formato essenzialemente da rRNA 23S in una regione prica di proteine ribosomali.

+ **Terza fase di allungamento nei procarioti: la traslocazione**

La traslocazione conclude il ciclo di allungamento e ristabilisce la situazione iniziale.

Possiamo considerare la traslocazione come uno spostamento del ribosoma di 3 nucleotidi lungo la sequenza dell'mRNA. L'anticodone del peptidil-tRNA e il corrispondente codone sull'mRNA restano appaiati, cosicchè si ha il loro contemporaneo spostamento dal sito A al sito P.

Allo stesso tempo il tRNA ormai scairco si sposta dal sito P al sito E da cui viene rilasciato.

Alla fine della traslocazione il sito A espone il nuovo codone, disponidile per un nuovo ciclo.

La traslocazone richiede il fattore di allungamento **EF-G**, la cui funzione è anche associata all'*idrolisi di GTP*.

EF-G può associarsi al ribosoma, solo se associato a GTP.
L'interazione del ribosoma con il complesso EF-G-GTP inizia nell'emisito A della subunità grande e porta all'idrolisi del GTP.
Successivamente, EF-G-GDP estende i suoi contatti all'emisito A della subunità minore del ribosoma promuovendo così la traslocazione dei tRNA, l'eliminazione del tRNA scarico e l'avanzamento dell'mRNA di 3 nucleotidi.

Per poter essere riutilizzato in un altro ciclo di allungamento EF-G-GDP deve essere riattivato a EF-G-GTP (non è necessario l'intervento di un fattore specifico).

Il modello più accreditato per la traslocazione propone che a ogni ciclo di allungamento le due sub. ribosomali si spostino una rispetto all'altra con formazione transitoria di un sito ibrido composto dall'emisito A della sub. piccola 30S e dell'emisito P della sub. grande 50s, in cui si troverebbe momentaneamento collocato il peptidil-tRNA.


Come già detto nei procarioti troviamo fattori proteici diversi durante questo processo ma con funzioni analoghe.

Un altra differenza è che negli eucarioti sembrerebbe non essere presente il sito E di uscita nel ribosoma, per cui il tRNA scarico presente nel sito P verrebbe direttamente rilasciato.

(immagine 16.12 p 404, da scannerizzare)


Perchè le fasi della traduzione possano susseguirsi è necessario che il fattore EF-Tu venga prima rilasciato perchè si possa legare EF-G, e a sua volta EF-G deve essere rilasciato perchè si possa legare un nuovo complesso aa-tRNA/EF-Tu.

Los tudio strutturale di questi fattori ha mostrato una straordinaria somiglianza tra loro, spiegabile col fatto che devono interagire con lo stesso sito di legame nel ribosoma.

EF-G presenta un dominio proteico C-terminale, non presente in EF-Tu, che si presenta strutturalmente simile al tRNA legato a quest'ultimo.
Questo fenomeno è stato chiamato **mimetismo molecolare**.

### Terminazione della traduzione

Il processo di allungamento si ripete numerose volte fino a quando un codone di stop (UAG, UAA o UGA) dell'mRNA entra nel sito A del ribosoma.

La terminazione porta al rilascio della catena peptidica dall'ultimo tRNA, e in una seconda fase detta di *post-terminazione*, si ha la dissociazioe del tRNA, dell'mRNA e delle subunità ribosomali.

Possiamo suddividere la terminazione in 3 fasi:

1. idrolisi del legame terminale del peptidil tRNA;
2. rilascio del polipeptide libero e dell’ultimo tRNA scarico dal sito P;
3. dissociazione del ribosoma 70S nelle due subunità.


Non esistono tRNA con anticodoni complementari ai codoni di stop.

I codoni di stop sono riconosciuti da fattori proteici di terminazione chiamati **RF (Release Factor)**.

Nei procarioti di fattori **RF1** e **RF2** (detti di classe 1) entrano nel sito A riconoscendo direttamente i codoni  di terminazione: 

+ **RF1** riconosce UAA e UAG;
+ **RF2** riconosce UGA e UAA.

Essi inducono l'idrolisi del polipeptide dal peptidil-tRNA direttamente, oppure indirettamente provocando un cambiamento strutturale del ribosoma, che a sua volta idrolizza il peptidil-tRNA.

E' poi necessario il fattore **RF3** (classe 2) che provoca il rilascio dal ribosoma del fattore di classe 1.
RF3 entra in scena legato a GDP interagendo, a livello del sito A ribosomale, con il fattore RF di classe 1 che vi si trova.
In seguito alla liberazione del polipeptide stimolata dal fattore RF di classe 1, questo stimola lo scambio GDP-GTP su RF3, che a sua volta provoca il rilascio del fattore di classe 1 dal ribosoma.

Questa prima fase lascia intatto il complesso ribosoma/tRNA/mRNA.
Questo sarà disassemblato per effetto del fattore **RRF** che interagisce con il ribosoma nel sito A, da dove viene poi spiazzato da **EF-G**.

Alla fase di dissociazione contribuisce anche RF3 che lega la subunità 30S impedendone la riassociazione con la 50S.

Negli eucarioti troviamo solo 2 fattori di rilascio:

+ **eRF1** che riconosce tutti i codoni di stop, classe 1;
+ **eRF3** che rappresenta l'unico fattore di rilascio di classe 2.


RF1 e RF2 hanno una struttura simile ai tRNA, ma non legano nessun aminoacido (anche questo è un fenomeno di *mimetismo molecolare*).









































